
Հացի երկրորդ բազմացումը
( Մտթ. 15.32-39)
(^1) Այդ օրերին դարձյալ մեծ բազմություն էր հավաքվել, եւ ուտելու բան չունեին։ Հիսուսը կանչեց իր աշակերտներին
եւ ասաց նրանց.^2 «Սիրտս ցավում է այս ժողովրդի համար, որովհետեւ արդեն երեք օր է, ինչ ինձ մոտ են, եւ ոչինչ չունեն,
որ ուտեն։ 3 Եթե նրանց քաղցած արձակեմ իրենց տները, ճանապարհին ուժասպառ կլինեն, որովհետեւ նրանցից ոմանք
հեռվից են եկել»։ 4 Աշակերտները նրան պատասխանեցին. «Այս ամայի վայրում որտեղի՞ց կարող ես նրանց հացով
կշտացնել»։ 5 Հիսուսը նրանց հարցրեց. «Քանի՞ նկանակ հաց ունեք»։ «Յոթ»,- պատասխանեցին նրանք։ 6 Հիսուսը
հրամայեց ժողովրդին, որ նստեն գետնին։ Ապա վերցնելով յոթ նկանակները՝ գոհություն հայտնեց Աստծուն, կտրեց եւ
տվեց աշակերտներին, որ բաժանեն։ Նրանք էլ բաժանեցին ժողովրդին։ 7 Քիչ թվով մանր ձկներ էլ ունեին։ Հիսուսը
դրանք եւս օրհնեց եւ հրամայեց բաժանել։ 8 Կերան եւ կշտացան, յոթ զամբյուղ էլ ավելացած կտորտանքներ հավաքեցին։
(^9) Ապա Հիսուսը նրանց արձակեց։ Նրանք, ովքեր կերան, մոտ չորս հազար հոգի էին։
( _Մտթ_. 16.1-4)
(^10) Աշակերտների հետ իսկույն նավակ մտնելով՝ եկավ Դաղմանութայի կողմերը։ 11 Փարիսեցիները եկան եւ սկսեցին
վիճել Հիսուսի հետ։ Նրան փորձելով՝ երկնքից նշան էին ուզում նրանից։ 12 Հիսուսը հոգու խորքից հառաչեց եւ ասաց.
«Ինչո՞ւ է այս սերունդը նշան ուզում. ճշմարիտ եմ ասում ձեզ, որ այս սերնդին նշան չի տրվելու»։ 13 Թողեց նրանց,
դարձյալ նավակ նստեց եւ գնաց լճի մյուս կողմը։
( _Մտթ_. 16.5-12)
(^14) Աշակերտները մոռացել էին հաց վերցնել եւ նավակում միայն մեկ նկանակ ունեին իրենց հետ։ 15 Հիսուսը
պատվիրեց նրանց եւ ասաց. «Զգո՛ւյշ եղեք փարիսեցիների խմորից եւ հերովդեսականների խմորից»։ 16 Իսկ
աշակերտներն իրենց մեջ խորհում էին եւ ասում. «Այսպես է ասում, որովհետեւ հաց չունենք»։ 17 Հիսուսն իմացավ նրանց
մտածումը եւ ասաց. «Թերահավատնե՛ր, ինչո՞ւ եք ձեր սրտում խորհում, թե հաց չունեք։ Դեռ չե՞ք հասկանում եւ չե՞ք
հիշում։ Ապշությո՞ւնն է պատել ձեր սրտերը։ 18 Աչք ունեք եւ չե՞ք տեսնում, ականջ ունեք եւ չե՞ք լսում ու դեռ չե՞ք
հասկանում։ Չե՞ք հիշում,^19 երբ հինգ նկանակով հինգ հազար հոգի կերակրվեցին, իսկ կտորտանքներով լի քանի՞ սակառ
հավաքեցիք»։ Նրան պատասխանեցին՝ «Տասներկու»։ 20 «Եվ երբ յոթ նկանակով չորս հազար հոգի կերակրվեցին,
կտորտանքներով լի քանի՞ զամբյուղ հավաքեցիք»։ Նրանք պատասխանեցին՝ «Յոթ»։ 21 Եվ Հիսուսը նրանց ասաց. «Իսկ
ինչպե՞ս չեք հասկանում»։
(^22) Եկան Բեթսայիդա։ Հիսուսի առաջ բերեցին մի կույրի եւ աղաչում էին, որ դիպչի նրան։ 23 Հիսուսը, բռնելով կույրի
ձեռքից, գյուղից դուրս հանեց, թքով թրջեց նրա աչքերը եւ ձեռքը դրեց նրա վրա։ Եվ հարցնում էր կույրին, թե որեւէ բան
տեսնո՞ւմ է։ 24 Նա բացեց աչքերը եւ ասաց. «Տեսնում եմ մարդկանց, որ քայլում են, ինչպես ծառեր»։ 25 Հիսուսը ձեռքերը


դարձյալ դրեց նրա աչքերի վրա։ Կույրը բացեց աչքերը եւ նայում էր, բժշկվեց եւ ամեն ինչ հստակ տեսնում էր։ 26 Հիսուսը
նրան իր տուն ուղարկեց եւ ասաց. «Գյուղ մի՛ մտիր, այլ գնա՛ քո տուն, իսկ երբ գյուղ մտնես, այնտեղ ոչ ոքի չասես»։

Ո՞վ է Հիսուսը
( Մտթ. 16.13-20, Ղուկ. 9.18-21)
(^27) Հետո Հիսուսն իր աշակերտների հետ գնաց Փիլիպպյան Կեսարիայի գյուղերը։ Ճանապարհին աշակերտներին
հարցուփորձ էր անում եւ ասում. «Մարդիկ ի՞նչ են ասում իմ մասին՝ ո՞վ եմ ես»։ 28 Նրանք պատասխան տվեցին եւ
ասացին. «Ըստ ոմանց՝ Հովհաննես Մկրտիչը, ըստ ուրիշների՝ Եղիան կամ մարգարեներից մեկը»։ 29 Ապա նրանց
հարցրեց. «Իսկ դուք ի՞նչ եք ասում իմ մասին՝ ո՞վ եմ ես»։ Պետրոսը պատասխան տվեց եւ նրան ասաց. «Դու Քրիստոսն
ես»։ 30 Հիսուսը խստիվ պատվիրեց նրանց, որ ոչ ոքի չասեն իր մասին։
( _Մտթ_. 16.21-23, _Ղուկ_. 9.22)
(^31) Ապա Հիսուսն սկսեց ուսուցանել աշակերտներին, թե Մարդու Որդին բազում չարչարանքներ պիտի կրի, անարգվի
ծերերից, քահանայապետներից եւ դպիրներից, պիտի մեռնի եւ երրորդ օրը հարություն առնի։ 32 Հիսուսը բացահայտ
խոսեց այս բաները։ Պետրոսը, նրան մի կողմ տանելով, սկսեց հանդիմանել նրան։
( _Մտթ_. 16.24-28, _Ղուկ_. 9.23-27)
(^33) Իսկ Հիսուսը շրջվեց, տեսավ աշակերտներին, հանդիմանեց Պետրոսին եւ ասաց. «Հետեւ՛ս գնա, սատանա՛,
որովհետեւ դու չես խորհում այն, ինչ Աստված է անում, այլ այն, ինչ մարդիկ են անում»։
(^34) Ապա իր մոտ կանչեց ժողովրդին՝ աշակերտների հետ, եւ ասաց նրանց. «Եթե մեկն ուզում է գալ իմ հետեւից, թող
ուրանա իր անձը, վերցնի իր խաչը եւ գա իմ հետեւից,^35 որովհետեւ ով ուզենա փրկել իր կյանքը, պիտի կորցնի այն. իսկ
ով կորցնի իր կյանքը Ավետարանի համար, պիտի փրկի այն։ 36 Ի՞նչ օգուտ, եթե մարդ ամբողջ աշխարհը շահի, բայց իր
կյանքը կորցնի.^37 որովհետեւ մարդ ի՞նչ հատուցում կարող է տալ իր կյանքի փոխարեն։ 38 Ով ինձ եւ իմ խոսքերը ամոթ
համարի այս շնացող ու մեղավոր սերնդի մեջ, Մարդու Որդին էլ նրան պիտի ամաչեցնի, երբ գա իր Հոր եւ սուրբ
հրեշտակների փառքով»։
