
(^1) _Սաղմոս Դավթի
Տերը թագավորում է, ժողովուրդները՝ դողում։
Նա նստում է քերովբեների վրա. երկիրը սասանվեց։_
(^2) _Տերը մեծ է Սիոնի մեջ եւ բարձր է բոլոր ժողովուրդներից._
(^3) _Գոհություն մատուցենք քո մեծ անվանը,
Որովհետեւ ահավոր եւ սուրբ է։_
(^4) _Եվ թագավորի պատիվն իրավունք է սիրում։
Դո՛ւ պատրաստեցիր ուղղությունը.
Իրավունքն ու արդարությունը դո՛ւ տվեցիր Հակոբին։_
(^5) _Փառաբանե՛ք Տիրոջը՝ մեր Աստծուն,
Երկրպագե՛ք նրա ոտքի պատվանդանին,
Որովհետեւ սուրբ է։_
(^6) _Մովսեսն ու Ահարոնը՝ նրա քահանաները,
Սամուելը՝ նրանց հետ, որոնք աղոթում են նրա անվանը,
Աղոթում էին Տիրոջը. նա լսում էր նրանց_
(^7) _Եվ ամպի սյունով խոսում էր նրանց հետ։
Պահում էին նրա վկայությունը
Եվ հրամանները, որ տվեց նրանց։_
(^8) _Տե՛ր, Աստվա՛ծ մեր, դու լսում էիր նրանց,
Աստվա՛ծ, դու քավիչ եւ վրեժխնդիր էիր լինում
Նրանց բոլոր գործերի համար։_
(^9) _Փառաբանե՛ք Տիրոջը՝ մեր Աստծուն,
Երկրպագե՛ք նրա սուրբ լեռանը,
Որովհետեւ Սուրբ է Տերը՝ մեր Աստվածը։_
