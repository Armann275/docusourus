
Խաղաղություն Աստծու հետ
(^1) Ուրեմն, հավատով արդարացած, խաղաղություն ունենանք Աստծու հետ մեր Տեր Հիսուս Քրիստոսով, (^2) որի
միջոցով հավատով ընդունեցինք այն շնորհը, որի մեջ կանք, եւ պարծենում ենք Աստծու փառքի հույսով։ 3 Եվ ոչ միայն
այսքանը. այլ դեռեւս պարծենում ենք նաեւ մեր նեղությունների մեջ, որովհետեւ գիտենք, որ նեղությունները
համբերություն են բերում,^4 համբերությունը՝ փորձառություն, փորձառությունը՝ հույս։ 5 Հույսը երբեք չի ամաչեցնում,
որովհետեւ Աստծու սերը սփռված է մեր սրտերում Սուրբ Հոգու միջոցով, որ տրվեց մեզ։ 6 Որովհետեւ մինչ անկարող
էինք, Քրիստոսը ճիշտ ժամանակին մեզ՝ մեղավորներիս համար մեռավ։ 7 Որովհետեւ հազիվ թե մեկն արդար մարդու
համար մեռնի. բարի մարդու համար թերեւս մեկը համարձակվի մեռնել։ 8 Աստված իր սերը մեր հանդեպ հայտնեց
նրանով, որ չնայած մեղավոր էինք, Քրիստոսը մեզ համար մեռավ։ 9 Այժմ, երբ արդարացված ենք իր արյունով, որչա՜փ
առավել նրանով փրկված կլինենք բարկությունից։ 10 Որովհետեւ, եթե հաշտվեցինք Աստծու հետ իր Որդու մահվամբ այն
ժամանակ, երբ թշնամի էինք իրեն, որչա՜փ առավել փրկված կլինենք նրա կյանքով, երբ արդեն հաշտված ենք։ 11 Եվ ոչ
միայն այսքանը. այլ դեռեւս պարծենում ենք նաեւ Աստծով մեր Տեր Հիսուս Քրիստոսի շնորհիվ, որի միջոցով հենց
հաշտություն ընդունեցինք։
(^12) Ինչպես որ մեկ մարդու միջոցով մեղքն աշխարհ մտավ, եւ մեղքի միջոցով էլ՝ մահը, այնպես էլ բոլոր մարդկանց մեջ
տարածվեց մահը, որովհետեւ բոլորն էլ մեղանչեցին։ 13 Քանի որ մինչեւ Օրենքը մեղքը կար աշխարհում, բայց մեղքը
նկատի չի առնվում, քանի դեռ օրենք չկա։ 14 Սակայն Ադամից մինչեւ Մովսես մահը թագավորեց նույնիսկ նրանց վրա,
ովքեր չմեղանչեցին Ադամի հանցանքի նմանությամբ, Ադամի, որ նախօրինակն է նրա, որ գալու էր։ 15 Բայց շնորհն
այնպես չէ, ինչպես հանցանքը, որովհետեւ, եթե մեկի հանցանքով շատերը մեռան, որչա՜փ առավել Աստծու շնորհն ու
պարգեւը մեկ մարդու՝ Հիսուս Քրիստոսի շնորհով առատացան շատերի մեջ։ 16 Քրիստոսի առատ պարգեւները չեն
համեմատվում այն չարիքի հետ, որ արեց մի մարդու մեղքը, որովհետեւ մի անկումը դատապարտություն բերեց, մինչդեռ
բազմաթիվ մեղքերի նկատմամբ շնորհաբաշխ արարքը առաջնորդեց արդարության։ 17 Որովհետեւ եթե մեկի
հանցանքով մահը թագավորեց այդ մեկի միջոցով, որչա՜փ առավել նրանք, որ շնորհի ու արդարության պարգեւի
առատությունն են ստանում, կթագավորեն կյանքի մեջ մեկի՝ Հիսուս Քրիստոսի միջոցով։ 18 Ապա, ուրեմն, ինչպես մեկ
հոգու հանցանքով բոլոր մարդիկ դատապարտության ենթարկվեցին, նույնպես եւ մեկ հոգու արդարությամբ բոլոր
մարդիկ կյանքի արդարությանը կհասնեն։ 19 Որովհետեւ, ինչպես մեկ մարդու անհնազանդությամբ շատերը մեղավոր
եղան, նույնպես եւ մեկ հոգու հնազանդությամբ շատերն արդար պիտի լինեն։ 20 Բայց Օրենքը մեջտեղ եկավ, որպեսզի
երեւան գա հանցանքների բազմությունը, որովհետեւ որտեղ մեղքը շատացավ, շնորհն ավելի առատացավ։ 21 Որպեսզի,
ինչպես որ մեղքը թագավորեց մահվամբ, նույնպես եւ շնորհը կթագավորի արդարությամբ հավիտենական կյանքի
համար մեր Տեր Հիսուս Քրիստոսի միջոցով։
