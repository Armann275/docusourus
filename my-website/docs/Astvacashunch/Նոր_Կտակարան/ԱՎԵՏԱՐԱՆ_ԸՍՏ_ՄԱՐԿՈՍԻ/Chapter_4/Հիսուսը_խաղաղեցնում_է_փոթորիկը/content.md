
Սերմնացանի առակը
( Մտթ. 13.1-9, Ղուկ. 8.4-8)
(^1) Հիսուսը դարձյալ սկսեց ուսուցանել լճի եզերքին, եւ նրա շուրջն այնքան շատ ժողովուրդ խռնվեց, որ նա նավակ
մտավ ու նստեց այնտեղ՝ լճի վրա, իսկ ամբողջ ժողովուրդը ցամաքին էր՝ լճի եզերքին։ 2 Նա առակներով շատ բան էր
ուսուցանում նրանց եւ իր ուսուցման ընթացքում նրանց ասում էր.^3 «Լսե՛ք, ահա մի սերմանող ելավ սերմանելու։
(^4) Պատահեց, որ սերմանելու ժամանակ սերմի մի մասն ընկավ ճանապարհի եզրին, եւ թռչունները եկան ու կերան այն։
(^5) Ուրիշ մասն ընկավ ապառաժի վրա, որտեղ շատ հող չկար, եւ իսկույն բուսավ, որովհետեւ հողը խորունկ չէր. (^6) բայց երբ
արեւը ծագեց, տաքացավ եւ քանի որ արմատներ չուներ, չորացավ։ 7 Մի ուրիշ մաս ընկավ փշերի մեջ. փշերը բարձրացան
եւ խեղդեցին այն, եւ պտուղ չտվեց։ 8 Մի ուրիշ մաս էլ ընկավ լավ հողի մեջ եւ բուսնելով ու աճելով՝ պտուղ տվեց. մեկի
դիմաց՝ երեսուն, մեկի դիմաց՝ վաթսուն եւ մեկի դիմաց՝ հարյուր»։ 9 Եվ ասում էր. «Ով լսելու ականջ ունի, թող լսի»։
( _Մտթ_. 13.18-23, _Ղուկ_. 8.11-15)
(^10) Երբ Հիսուսն առանձին մնաց, նրանք, ովքեր նրա շուրջն էին, աշակերտների հետ հարցրին նրան այս առակի
մասին։ 11 Հիսուսը նրանց ասաց. «Ձեզ տրված է իմանալ Աստծու արքայության խորհուրդները, բայց նրանց համար,
ովքեր դրսից են, ամեն ինչ առակներով կլինի,^12 այնպես որ
_«Ինչքան էլ որ նայեն, չեն տեսնի,
ինչքան էլ որ լսեն, չեն հասկանա...
որով դարձի չեն գա,
որ ներվի նրանց» (Ես. 6.9-10)։_
(^13) Ապա նրանց ասաց. «Այս առակը չեք հասկանում, ապա ինչպե՞ս պիտի հասկանաք մյուս բոլոր առակները։ 14 Նա,
որ սերմանում է, Աստծու խոսքն է սերմանում։ 15 Ճանապարհի եզրին սերմանվածները նրանք են, որոնց մեջ խոսքն է
սերմանվում, բայց երբ լսում են խոսքը, գալիս է սատանան եւ դուրս է հանում նրանց սրտերի մեջ սերմանված խոսքը։
(^16) Ապառաժի վրա սերմանվածները նրանք են, ովքեր երբ լսում են խոսքը, իսկույն ուրախությամբ ընդունում են այն,
(^17) բայց քանի որ իրենց մեջ արմատներ չունեն, այլ որոշ ժամանակի համար են, ապա երբ խոսքի պատճառով նեղություն
կամ հալածանք է լինում, իսկույն գայթակղվում են։ 18 Փշերի մեջ սերմանվածները նրանք են, ովքեր լսում են խոսքը,
(^19) սակայն այս աշխարհի հոգսերն ու հարստության պատրանքները ներխուժում եւ խեղդում են խոսքը, եւ այն անպտուղ
է լինում։ 20 Իսկ լավ հողի մեջ սերմանվածները նրանք են, ովքեր լսում են խոսքը, ընդունում այն եւ պտուղ տալիս. մեկի
դիմաց՝ երեսուն, մեկի դիմաց՝ վաթսուն եւ մեկի դիմաց՝ հարյուր»։
( _Ղուկ_. 8.16-18)
(^21) Հետո նրանց ասաց. «Մի՞թե ճրագը բերվում է, որ կաթսայի կամ մահճի տակ դրվի. չէ՞ որ աշտանակի վրա է դրվում։
(^22) Արդ, ծածուկ բան չկա, որ չբացահայտվի, եւ գաղտնի բան չի եղել, որ ի հայտ չգա։ 23 Թե մեկը լսելու ականջ ունի, թող
լսի»։ 24 Ապա նրանց ասաց. «Ուշադի՛ր եղեք ձեր լսածներին. լսողներիդ ավելին կտրվի. ինչ չափով, որ չափում եք, նույնով
կչափվի ձեզ համար։ 25 Ով ունի, նրան կտրվի. իսկ ով չունի, նրանից կվերցվի նաեւ այն, ինչ ունի»։
(^26) Հիսուսը շարունակեց. «Այսպե՛ս է Աստծու արքայությունը. որպես թե մի մարդ հողի մեջ սերմեր ցանի. (^27) եւ նա ննջի
թե վեր կենա, գիշեր թե ցերեկ, սերմերը կբուսնեն ու կաճեն, եւ նա չի իմանա,^28 թե հողն ինքնաբերաբար բերք է տալիս.
նախ՝ խոտը, ապա՝ հասկը եւ ապա՝ լեցուն ցորենը հասկի մեջ։ 29 Սակայն երբ բերք տա, իսկույն մանգաղ կուղարկի,
որովհետեւ հասած կլինի հնձի ժամանակը»։


Մանանեխի հատիկի օրինակը
( Մտթ. 13.31-32, Ղուկ. 13.18-19)
(^30) Եվ ասաց. «Ինչի՞ նմանեցնենք Աստծու արքայությունը կամ ի՞նչ օրինակով ներկայացնենք այն։ 31 Այն նման է
մանանեխի հատիկին, որը, երբ սերմանվում է հողի մեջ, ավելի մանր է լինում, քան երկրի վրա եղող բոլոր սերմերը.
(^32) բայց սերմանվելով՝ բուսնում եւ ավելի մեծ է լինում, քան բոլոր տունկերը, եւ արձակում է այնքան մեծ ճյուղեր, որ երկնքի
թռչունները նրա հովանու տակ կարող են բնադրել»։ 33 Հիսուսն այսպիսի առակներով էր նրանց ուսուցանում խոսքը,
այնպես որ կարողանային հասկանալ։ 34 Եվ առանց առակի նրանց հետ ոչինչ չէր խոսում, բայց իր աշակերտներին
առանձին ամեն ինչ բացատրում էր։
( _Մտթ_. 8.23-27, _Ղուկ_. 8.22-25)
(^35) Այդ նույն օրը՝ երեկոյան կողմ, Հիսուսն աշակերտներին ասաց. «Եկե՛ք անցնենք լճի մյուս կողմը»։ 36 Աշակերտները
թողեցին ժողովրդին եւ իրենց հետ վերցրին Հիսուսին ու մի նավակով հեռացան։ Նրանց ուղեկցում էին նաեւ այլ
նավակներ։ 37 Եվ մեծ հողմամրրիկ բարձրացավ, ու ալիքները նավակի մեջ էր թափում, այն աստիճան որ նավակը գրեթե
լցվում էր։ 38 Իսկ նա նավակի հետնամասում՝ բարձի վրա, ննջում էր։ Նրան արթնացրին եւ ասացին. «Վարդապե՛տ, քո
հոգը չէ՞, որ ահա այստեղ կորչում ենք»։ 39 Արթնանալով՝ Հիսուսը սաստեց հողմին եւ ասաց լճին. «Դադարի՛ր, լռի՛ր»։
Հողմը դադարեց, ու կատարյալ հանդարտություն եղավ։ 40 Ապա նրանց ասաց. «Ինչո՞ւ եք այդպես վախկոտ. դեռեւս
հավատ չունե՞ք»։ 41 Իսկ նրանք սաստիկ վախեցան եւ միմյանց ասում էին. «Ո՞վ է արդյոք սա, որ թե՛ հողմը, թե՛ լիճը
հնազանդվում են նրան»։
