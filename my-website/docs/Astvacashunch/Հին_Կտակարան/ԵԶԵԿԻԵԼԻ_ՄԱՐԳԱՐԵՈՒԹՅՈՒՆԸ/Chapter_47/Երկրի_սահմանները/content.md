
Տաճարի աղբյուրը
(^1) Նա ինձ բերեց տաճարի դռան առաջ։ Ահա տաճարի արեւելյան կողմի վարագույրների տակից ջուր էր դուրս գալիս
եւ հոսում դեպի արեւելք, որովհետեւ տաճարի ճակատային մասը դեպի արեւելք էր նայում. իսկ ջուրը գալիս էր տաճարի
հյուսիսային կողմից՝ աջից դեպի զոհասեղանի կողմը։ 2 Ինձ դուրս բերեց հյուսիսային դռան ճանապարհով ու դրսից
պտտեցրեց արտաքին դռան չորս կողմը, որ արեւելք էր նայում։ Ահա ջուրը հոսում էր աջ կողմից։ 3 Երբ դուրս եկա, մարդը
ելավ իմ դիմաց. ձեռքին չափ ուներ։ Իր չափով հազար ձողաչափ չափեց ու անցավ ջրի, հորդ ջրի միջով։ 4 Դարձյալ
հազար ձողաչափ չափեց իր չափով ու անցավ ջրի միջով։ Ջուրը մինչեւ նրա երանքներն էր հասնում։ Նա հազար
ձողաչափ չափեց իր չափով ու անցավ ջրի միջով։ Ջուրը մինչեւ գոտկատեղն էր հասնում։ 5 Իր չափով նա հազար
ձողաչափ չափեց հոսքը ու չէր կարողանում անցնել, որովհետեւ ջուրը հեղեղի հորձանք էր տալիս, որի միջով ոչ ոք չէր
կարող անցնել։ 6 Նա ասաց ինձ. «Տեսա՞ր, մարդո՛ւ որդի»։ Ու ինձ հետ դարձրեց, տարավ գետի ափը։ 7 Երբ շրջում էի
այնտեղ, ահա գետափին՝ այս ու այն կողմերում, բազմաթիվ տնկած ծառեր տեսա։ 8 Նա ասաց ինձ. «Այս ջուրը, որ դեպի
արեւելք՝ գալիլեացիների կողմն է դուրս գալիս, իջնում է Արաբիա ու գալիս է մինչեւ ծով՝ ջրերի ելքը, եւ ջրերը պիտի բուժի։
(^9) Ամեն շնչավոր ու շարժվող էակ, բոլոր նրանք, որոնց վրա այս գետը գա, ապրելու են։ Այնտեղ շատ ձուկ է բազմանալու,
որովհետեւ այս ջուրը, հասնելով այնտեղ, բուժիչ է լինելու։ Կենդանանալու եւ ապրելու է ամեն ոք, ում վրա հասնի այս
գետը։ 10 Նրա մեջ կանգնելու են ձկնորսներ՝ Ենգադիսից մինչեւ Ենգալիմ։ Ուռկանները գցելու տեղեր են լինելու. նրա
ձկներն էլ մեծ ծովի ձկների պես շատ, խիստ շատ են լինելու։ 11 Բայց նրա դուրս գալու, ծանծաղելու եւ հորդելու տեղերում
ջրերն առողջարար չեն լինելու, այլ թողնվելու են աղ ունենալու համար։ 12 Գետի մոտերքը՝ ափերի այս ու այն կողմերում,
պտղատու ծառեր են բուսնելու, որոնք չեն ծերանալու նրա շուրջը, պտուղն էլ նրանց վրայից չի պակասելու։ Հենց սկզբից
էլ դալար ճյուղեր են արձակելու, որովհետեւ գետի ջրերը սուրբ վայրերից են դուրս գալիս։ Նրանց պտուղը սնունդ է
լինելու, տերեւը՝ բուժիչ»։
(^13) Այսպես է ասում Տերը՝ Աստված. «Սրանք են երկիրը ժառանգելու այն սահմանները, նաեւ այն հավելյալ բաժինը,
որ ժառանգություն են թողնվելու իսրայելացիների տասներկու ցեղերին։ 14 Այն ժառանգություն է ստանալու ամեն ոք՝
որպես եղբայր, որովհետեւ ես, ձեռքս բարձրացրած, երդվել էի ձեր հայրերին տալ այն։ Եվ այժմ երկիրը ձեզ է հասնում
որպես ժառանգության բաժին։ 15 Սրանք են երկրի սահմանները. հյուսիսայինը սկսվելու է Մեծ ծովից եւ ձգվելու է դեպի
արեւելք՝ անցնելով Եմաթի մուտքով եւ Սեդադայով,^16 Դամասկոսի ու Եմաթի միջեւ գտնվող Բերովթով ու Սաբարսիմով,
եւ հասնելու է մինչեւ Հազեր Ենան, որ գտնվում է Ավրանի սահմանին։ 17 Սրանք են հյուսիսային սահմանները, որ ծովի
կողմից ձգվում են մինչեւ Հազեր Ենան, Դամասկոսից հարավ, Եմաթը սահման ունենալով հյուսիսից։ 18 Արեւելյան
սահմանը կսկսվի Ավրանի եւ Դամասկոսի սահմանագծից եւ կձգվի դեպի հարավ։ Հորդանան գետը բնական սահման
կլինի Գաղաադի եւ Իսրայելի միջեւ, հյուսիսային կետից մինչեւ Արմավենիների քաղաքը Մեռյալ ծովի մերձակայքում։ Այս


կլինի արեւելյան սահմանը։ 19 Հարավային սահմանները կձգվեն Թեմանից՝ Արմավենիների քաղաքից մինչեւ Մարիմովթ
Կադեսի ջրերը, այնտեղից ձգվելով դեպի Մեծ ծովը։ Այս կլինի հարավային սահմանը։ 20 Արեւմտյան սահմանը Մեծ ծովի
այս մասից կձգվի մինչեւ Եմաթի մուտքը։ Այս կլինի արեւմտյան սահմանը։ 21 Դուք երկիրը բաժանելու եք նրանց միջեւ.

(^22) վիճակ կգցեք Իսրայելի ցեղերի՝ ձեր եւ եկվորների ու ձեր մեջ գտնվող պանդուխտների միջեւ, որոնք ձեր մեջ զավակներ
են ունեցել։ Իսրայելի զավակների մեջ սրանք ձեզ համար երկրածինների պես են լինելու. ձեզ հետ են ապրելու,
ժառանգությունից են օգտվելու Իսրայելի ցեղերի մեջ։ 23 Նրանք ձեր մեջ գտնվող պանդուխտների պես պանդուխտներ
են լինելու, եւ դուք նրանց այնտեղ ժառանգություն եք տալու»,- ասում է Տերը՝ Աստված։
