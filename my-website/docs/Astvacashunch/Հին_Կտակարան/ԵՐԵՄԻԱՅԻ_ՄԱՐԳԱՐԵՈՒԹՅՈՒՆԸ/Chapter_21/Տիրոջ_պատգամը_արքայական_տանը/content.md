
Երեմիայի պատասխանը Սեդեկիայի հարցին
(^1) Սա է Տիրոջ խոսքը՝ ուղղված Երեմիային, երբ Սեդեկիան վերջինիս մոտ ուղարկեց Մելքիայի որդի Պասքորին եւ
Մասիայի որդի Սոփոնիա քահանային՝ ասելով.
(^2) «Մեր մասին հարցրո՛ւ Տիրոջը, որովհետեւ բաբելացիների Նաբուքոդոնոսոր արքան հարձակվեց մեզ վրա. գուցե
Տերն իր բոլոր հրաշքների համաձայն մի բան անի մեզ համար եւ նրան վանի մեզնից»։
(^3) Իսկ Երեմիան նրանց ասաց. «Այսպե՛ս ասեք Սեդեկիային. (^4) “Այսպես է ասում Տերը՝ Իսրայելի Աստվածը.
ահավասիկ ես շուռ եմ տալու ձեր պատերազմական զենքերը, որ բռնել եք ձեռքներիդ եւ նրանցով կռվում եք
բաբելացիների արքայի ու քաղդեացիների դեմ, որոնք ձեր պարիսպների դրսից պաշարել են ձեզ։ Այդ զենքերը
հավաքելու եմ այդ քաղաքի մեջ։ 5 Ես էլ պիտի պատերազմեմ ձեր դեմ՝ ձեռքս երկարած, բազուկս բարձրացրած,
սրտմտությամբ, բարկությամբ ու մեծ ցասումով։ 6 Այդ քաղաքի բնակիչներին, մարդ թե անասուն, պիտի կոտորեմ
սոսկալի մահով, ու նրանք պիտի մեռնեն։ 7 Իսկ դրանից հետո,- այսպես է ասում Տերը,- Հուդայի արքա Սեդեկիային, իր
ծառաներին ու ժողովրդին, որ այդ քաղաքի մեջ փրկված կլինեն մահից, սրից ու սովից, պիտի մատնեմ բաբելացիների
Նաբուքոդոնոսոր արքայի ձեռքը, իրենց թշնամիների ձեռքը, այն մարդկանց ձեռքը, ովքեր հետամուտ էին սպանելու
նրանց. նրանք սրի սայրով պիտի կոտորեն դրանց։ Ես չեմ խնայելու դրանց, չեմ ողորմելու դրանց եւ չեմ գթալու դրանց”։
(^8) Ու ժողովրդին կասես. “Այսպես է ասում Տերը. “Ահավասիկ ես ձեր դիմաց դրել եմ կյանքի ճանապարհը եւ մահվան
ճանապարհը։ 9 Ով որ նստի այդ քաղաքում, սրով, սովով ու մահով պիտի մեռնի, իսկ նա, ով ելնի ու կանգնի
քաղդեացիների առաջ, որոնք պաշարել են ձեզ, պիտի ապրի. նրա հոգին իրեն պարգեւ պիտի լինի, եւ նա ողջ պիտի մնա։
(^10) Երեսս դեպի այդ քաղաքը դարձրի՝ չարիք պատճառելու համար եւ ոչ թե բարիք,- ասում է Տերը.- այդ քաղաքը պիտի
մատնվի բաբելացիների թագավորի ձեռքը, որը հրով պիտի այրի դա”»։
(^11) _Ո՛վ Հուդայի թագավորի տուն_
(^12) _եւ Դավթի տուն,
լսե՛ք Տիրոջ պատգամը։ Այսպես է ասում Տերը.
«Առավոտից սկսած արդա՛ր դատաստան արեք,
օրինապա՛հ եղեք,
կողոպտվածին փրկե՛ք նրան զրկողի ձեռքից,
որպեսզի իմ բարկությունը չբորբոքվի որպես կրակ,
թե չէ այն կվառվի,
եւ ձեր անիրավ ընթացքի պատճառով ոչ ոք չի լինի, որ հանգցնի։_
(^13) _Ահա ես կանգնած եմ քո դեմ,
ո՛վ դու, որ բնակվում ես Տյուրոսի ծործորներում ու դաշտերում,-
ասում է Տերը.-
դուք էիք, որ ասում էիք.
“Ո՞վ կզարհուրեցնի մեզ,
կամ ո՞վ կմտնի մեր բնակատեղին”։_
(^14) _Ձեր չար ընթացքի համեմատ ես կայցելեմ ձեզ,-
ասում է Տերը,-
կրակ կվառեմ ձեր Անտառներում,
եւ նա ամեն ինչ կլափի իր շուրջը»։_
