
Հիսուսը սովորեցնում է աղոթել
( Մտթ. 6.5-13, 7.7-11)
(^1) Պատահեց, որ Հիսուսը մի տեղ աղոթքի էր կանգնած. եւ երբ վերջացրեց, նրա աշակերտներից մեկն ասաց նրան.
«Տե՛ր, մեզ աղոթե՛լ սովորեցրու, ինչպես Հովհաննեսը սովորեցրեց իր աշակերտներին»։ 2 Նա ասաց նրանց. «Երբ
աղոթքի կանգնեք, ասե՛ք.
_Հա՛յր մեր, սուրբ թող լինի քո անունը.
քո արքայությունը թող գա։_
(^3) _Մեր հանապազօրյա հացը տո՛ւր մեզ ամեն օր։_
(^4) _Եվ ների՛ր մեզ մեր մեղքերը,
ինչպես մենք էլ ներում ենք ամեն մարդու,
որ հանցանք է գործում մեր դեմ,_


եւ մի՛ տար մեզ փորձության»։
(^5) Եվ Հիսուսը նրանց ասաց. «Ձեզնից ո՞վ է, որ բարեկամ ունենա, գնա նրա մոտ կեսգիշերին եւ ասի նրան. “Բարեկա՛մ,
ինձ երեք նկանակ փո՛խ տուր,^6 որովհետեւ իմ բարեկամը ճանապարհից եկավ ինձ մոտ, եւ ես նրա առաջ դնելու ոչինչ
չունեմ”։ 7 Իսկ նա ներսից պատասխանի եւ ասի. “Ինձ նեղություն մի՛ տուր, որովհետեւ դռները փակված են, եւ
երեխաներս ինձ հետ անկողնում են, չեմ կարող վեր կենալ եւ քեզ հաց տալ”։ 8 Ասում եմ ձեզ, եթե բարեկամության համար
էլ վեր չկենա եւ հաց չտա նրան, նրա թախանձանքի՛ պատճառով վեր կենալով կտա նրան, ինչ որ պետք է։
(^9) Եվ ես ասում եմ ձեզ. խնդրե՛ք, եւ Աստծուց կտրվի ձեզ, փնտրե՛ք, եւ կգտնեք, բախե՛ք, եւ կբացվի ձեզ համար,
(^10) որովհետեւ, ով խնդրում է, առնում է, ով փնտրում է, գտնում է, եւ ով բախում է, բացվում է նրա առաջ։ 11 Ձեզնից ո՞վ է
այն հայրը, որի որդին եթե ձուկ ուզի, մի՞թե ձկան փոխարեն օձ կտա նրան.^12 եւ կամ ձու ուզի, մի՞թե կարիճ կտա նրան։
(^13) Իսկ եթե դուք, որ չար եք, գիտեք բարի պարգեւներ տալ ձեր որդիներին, որչա՜փ առավել ձեր երկնավոր Հայրը բարիքներ
կտա նրանց, ովքեր ուզում են իրենից»։
( _Մտթ_. 12.22-30, _Մրկ_. 3.22-27)
(^14) Եվ Հիսուսը բժշկեց մի համրի, որի մեջ դեւ կար, եւ երբ դեւը ելավ, համրը խոսեց, եւ ամբողջ ժողովուրդը զարմացավ։
(^15) Եվ նրանցից ոմանք ասացին. «Դա դեւերին հանում է դեւերի իշխան Բեեղզեբուղի միջոցով»։ 16 Իսկ ուրիշները փորձում
էին նրան եւ երկնքից նշան էին ուզում նրանից։ 17 Իսկ նա, իմանալով նրանց մտածումները, ասաց նրանց. «Ինքն իր մեջ
բաժանված ամեն թագավորություն ավերվում է, նույնպես եւ ամեն ընտանիք, որի անդամները կռվում են միմյանց հետ։
(^18) Արդ, եթե սատանան էլ ինքն իր մեջ բաժանվեց, նրա թագավորությունը ինչպե՞ս կարող է կանգուն մնալ. որովհետեւ իմ
մասին ասում եք. “Դա դեւերին հանում է դեւերի իշխան Բեեղզեբուղի միջոցով”։ 19 Եթե ես դեւերին հանում եմ
Բեեղզեբուղի միջոցով, ձեր հետեւորդները ինչո՞վ են հանում. դա ցույց է տալիս, որ դուք սխալ եք։ 20 Իսկ եթե Աստծու
ուժով եմ հանում դեւերին, ապա Աստծու արքայությունը հասել է ձեզ վրա։ 21 Երբ հզոր մի մարդ լավ զինվի՝ պահպանելու
իր տունը, նրա ինչքն ապահով կլինի։ 22 Բայց եթե նրանից ավելի հզորը գա նրա վրա եւ հաղթի նրան, նրանից կհանի այն
զենքերը, որոնց վրա հույս էր դրել, եւ նրա ավարը կբաժանի։ 23 Ով ինձ հետ չէ, հակառակ է ինձ, եւ ով ինձ հետ չի
հավաքում, ցրում է»։
( _Մտթ_. 12.43-45)
(^24) «Երբ պիղծ դեւը ելնում է մարդուց, շրջում է անջրդի տեղերում, հանգիստ է փնտրում։ Եվ երբ չի գտնում, ասում է՝
“Վերադառնամ իմ տունը, որտեղից ելա”։ 25 Եվ գալիս է ու գտնում այն մաքրված եւ կարգի բերված։ 26 Այն ժամանակ
գնում եւ վերցնում է իրենից ավելի չար յոթ այլ դեւեր եւ մտնում, բնակվում է այնտեղ, եւ այն մարդու վերջին վիճակը լինում
է ավելի վատ, քան նախկինը»։
(^27) Եվ մինչ Հիսուսն այս բանն էր խոսում, ժողովրդի միջից մի կին ձայն բարձրացրեց եւ ասաց. «Երանի՜ այն
որովայնին, որ հղացավ եւ սնեց քեզ»։ 28 Եվ նա ասաց. «Մանավանդ երանի՜ նրանց, որ լսում են Աստծու խոսքը եւ
կատարում այն»։
( _Մտթ_. 12.38-42)
(^29) Եվ երբ ժողովուրդը նրա շուրջը խռնվեց, սկսեց ասել. «Այս սերունդը չար սերունդ է. նշան է ուզում, եւ նրան երկնքից
այլ նշան չի տրվի, բացի Հովնանի նշանից.^30 որովհետեւ ինչպես Հովնանը նշան եղավ նինվեացիների համար, նույնպես
Մարդու Որդին նշան կլինի այս սերնդի համար։ 31 Հարավի դշխոն դատաստանի ժամանակ հարություն պիտի առնի այս
սերնդի մարդկանց հետ եւ պիտի դատի նրանց, որովհետեւ նա երկրի ծագերից եկավ լսելու Սողոմոնի իմաստությունը։
Բայց ահա Սողոմոնից մեծը կա այստեղ։ 32 Նինվեի մարդիկ դատաստանի ժամանակ հարություն պիտի առնեն այս
սերնդի հետ եւ պիտի դատեն նրան, որովհետեւ Հովնանի քարոզությամբ ապաշխարեցին։ Բայց ահա Հովնանից մեծը
կա այստեղ»։
( _Մտթ_. 5.15, 6.22-23)
(^33) «Ոչ ոք ճրագը վառելով ծածուկ տեղ չի դնի, այլ կդնի աշտանակի վրա, որպեսզի մտնողը կարողանա տեսնել։
(^34) Մարմնի ճրագը աչքն է. երբ աչքն առողջ է, ամբողջ մարմինը լուսավոր կլինի, իսկ երբ աչքը պղտոր է, մարմինն էլ
խավար կլինի։ 35 Արդ, զգո՛ւյշ եղիր, գուցե այն լույսը, որ քո մեջ է, խավար լինի։ 36 Եթե քո ամբողջ մարմինը լուսավոր է, եւ
նրա մեջ խավարի մաս չկա, ամեն ինչ այնպես լուսավոր կլինի, ինչպես երբ ճրագն իր շողերով լուսավորի քեզ»։
( _Մտթ_. 23.1-36, _Մրկ_. 12.38-40)
(^37) Եվ մինչ նա խոսում էր այս բաները, մի փարիսեցի աղաչում էր նրան, որ իր մոտ ճաշի։ Եվ նա մտավ ու սեղան
նստեց։ 38 Երբ փարիսեցին տեսավ, զարմացավ, որովհետեւ Հիսուսը ճաշից առաջ չլվացվեց ըստ կրոնական օրենքի։
(^39) Տերը նրան ասաց. «Այժմ դուք՝ փարիսեցիներդ, բաժակի եւ պնակի արտաքինն եք մաքրում, իսկ դուք ներքուստ
հափշտակող եք եւ լի չարությամբ։ 40 Անմիտնե՛ր, չէ՞ որ նա, ով արտաքինը ստեղծեց, նաեւ ներքինը ստեղծեց։ 41 Բայց
տեսե՛ք, թե ի՛նչն է իսկապես արժան. ողորմությո՛ւն տվեք, եւ ահա ձեր ամեն ինչը մաքուր կլինի։


(^42) Բայց վա՜յ ձեզ՝ փարիսեցիներիդ, որ տասանորդ եք տալիս անանուխի, փեգենայի եւ ամեն տեսակ բանջարեղենի,
բայց զանց եք անում Աստծու արդարությունն ու սերը. այս բաները պետք էր անել, բայց մյուսները զանց չանել։ 43 Վա՜յ
ձեզ՝ փարիսեցիներիդ, որ ժողովարաններում բարձր գահերն եք սիրում, իսկ հրապարակներում՝ առաջին ողջույններն
ստանալ։ 44 Վա՜յ ձեզ, որ անհայտ գերեզմանների պես եք. մարդիկ քայլում են նրանց վրայով եւ չգիտեն»։ 45 Օրենքի
ուսուցիչներից մեկը պատասխանեց եւ ասաց նրան. «Վարդապե՛տ, այդ բաներն ասելով՝ մեզ էլ ես նախատում»։ 46 Եվ նա
ասաց. «Վա՜յ ձեզ եւս, Օրենքի ուսուցիչնե՛ր, որ մարդկանց դժվարակիր բեռներ եք բարձում, բայց դուք ինքներդ մեկ
մատով իսկ բեռներին չեք դիպչում։ 47 Վա՜յ ձեզ, որ մարգարեներին շիրիմներ եք շինում, մինչդեռ ձեր հայրերը նրանց
սպանեցին։ 48 Դրանով վկայում եք, որ կամակից եք ձեր հայրերի գործերին, որովհետեւ նրանք կոտորեցին
մարգարեներին, իսկ դուք նրանց գերեզմաններ եք շինում։ 49 Դրա համար Աստծու իմաստությունն ասաց. “Նրանց մեջ
մարգարեներ եւ առաքյալներ կուղարկեմ, եւ նրանցից ոմանց պիտի սպանեն եւ հալածեն”,^50 որպեսզի այդ սերնդից
պահանջվի արյունը բոլոր մարգարեների՝ թափված աշխարհի սկզբից՝ 51 Աբելի արյունից մինչեւ արյունը Զաքարիայի,
որը կորստյան մատնվեց զոհասեղանի եւ տաճարի միջեւ. այո՛, ասում եմ ձեզ, պիտի պահանջվի այդ սերնդից։ 52 Վա՜յ ձեզ՝
Օրենքի ուսուցիչների՛դ, որ թաքցնում եք գիտության բանալիները. դուք չեք մտնում եւ մտնողներին էլ արգելում եք»։
(^53) Եվ երբ այս բոլորը նրանց ասաց ամբողջ ժողովրդի առաջ, ամոթահար եղան. եւ դպիրներն ու փարիսեցիները
սկսեցին խիստ չարանալ եւ բանավեճի բռնվել նրա հետ շատ բաների համար։ 54 Եվ սպասում էին նրա բերանից ինչ-ինչ
խոսքեր որսալ, որպեսզի չարախոսեն նրա մասին։
