
Շմավոնին հատկացված երկիրը
(^1) Երկրորդ վիճակն ընկավ Շմավոնին, Շմավոնի որդիների ցեղին՝ ըստ իրենց տոհմերի. նրանց ժառանգությունն
ընկած էր Հուդայի որդիների ժառանգության մեջ։ 2 Նրանց բաժինը եղան Բերսաբեեն, Սաբեեն, Մովղադան,
(^3) Ասերսուաղը, Բաթուղը, Բովղան, Ասոմը, (^4) Եղթուղադը, Երման, (^5) Սիկեղան, Բեթմարքաբովթը, Ասերսուսիմը,
(^6) Բեթղաբաթը եւ նրանց ագարակները՝ տասներեք քաղաքներ ու նրանց ավանները, (^7) Այինը, Ռեմոնը, Եթերը եւ Ասանը՝
չորս քաղաքներ եւ նրանց ավանները,^8 այդ քաղաքների շուրջը եղած բոլոր ագարակները, մինչեւ Բաաղեթ-Բերամմովթ՝
հարավային Համաթայի մուտքի մոտ։ Այս է Շմավոնի որդիների ցեղի ժառանգությունն ըստ իրենց տոհմերի։ 9 Շմավոնի
որդիների ցեղի ժառանգությունն ընկած էր Հուդայի որդիների բաժնի մեջ, որովհետեւ Հուդայի որդիների բաժինն ավելի
մեծ էր, քան նրանցը։ Ուստի Շմավոնի որդիները ժառանգություն ստացան նրանց բաժնի մեջ։
(^10) Երրորդ վիճակը դուրս եկավ Զաբուղոնին՝ ըստ իրենց տոհմերի. նրանց ժառանգության սահմանները եղան մինչեւ
Սարդիթ։ 11 Նրանց սահմաններն են ծովը եւ Մարաղան, հասնում են մինչեւ Դաբասթե, հանդիպում Հեկնամի դիմացը
գտնվող ձորին,^12 Սարիդից հետ են դառնում Բեթսամեի արեւելյան կողմը, դեպի Քասաղովթ Բոթորի սահմանները,
անցնում Դաբարաթ եւ բարձրանում Հաբագայի մոտով.^13 այնտեղից անցնում են արեւելք՝ ձգվելով դեպի Կատասիմ
քաղաքը, անցնում են Ռեմմոն, Ամաթարիմ Աննուա,^14 շրջվում են հյուսիսային սահմաններով մինչեւ Եկանթով եւ
վերջանում Գայիում՝ Եփթայեղում.^15 նաեւ՝ Կատտամաթը, Նաաղողը, Սեմրոնը, Հադեղան եւ Բեթղեհեմը՝ տասներկու
քաղաքներ եւ նրանց ավանները։ 16 Այս է Զաբուղոնի որդիների ցեղի ժառանգությունն ըստ իրենց տոհմերի՝ նրանց
քաղաքներով եւ ավաններով հանդերձ։
(^17) Չորրորդ վիճակը դուրս եկավ Իսաքարին, Իսաքարի որդիներին՝ ըստ իրենց տոհմերի։ 18 Նրանց սահմանները
եղան Հեզրայելը, Աքասեղովթը, Սունամը,^19 Ափերեմը, Սիանը, Ռամաթը, Ենդանիմը, Ռենաթը,^20 Անարեթը, Ռաբբովթը,
Կեսիոնը,^21 Այեմեսը, Ռենաթը, Ենգադիսը, Ենգադդան եւ Բեթմասեմը։ 22 Այս սահմանները ծովային կողմից հարում են
Թաբովթին եւ Կասիմին ու Բեթսամյուսին. նրանց սահմանները վերջանում են Հորդանան գետով՝ տասնվեց քաղաքներ
ու նրանց ավանները։ 23 Այս է Իսաքարի որդիների ցեղի ժառանգությունն ըստ իրենց տոհմերի՝ նրանց քաղաքներով ու
ավաններով հանդերձ։
(^24) Հինգերորդ վիճակը դուրս եկավ Ասերի որդիների ցեղին՝ ըստ իրենց տոհմերի։ 25 Նրանց սահմանները եղան
Քեղկաթը, Ոողին, Բատնեն, Աքսափը,^26 Ամաթը եւ Մասաղը։ Ծովային կողմից սահմանները հարում են Կարմեղին,
Սիորին եւ Բաղանայեին 27 եւ արեւելյան կողմից հետ են դառնում դեպի Բեթբագովս, հյուսիսից հարում են Զաբուղոնին,
Գայիին, Եփթայիեղին, մտնում են Սափաթա Բեթամեկ, գնում են Անայելի սահմաններով եւ ձախ կողմից անցնում են
Քաբովղ,^28 Աքրան, Ռովբ, Ամովն եւ Կանայի, մինչեւ մեծ Սիդովն։ 29 Ապա սահմանները հետ են դառնում Ռամա, մինչեւ
ամրացված Տյուրոս քաղաքը, շրջվում են դեպի Սոսա եւ վերջանում են ծովում, Ակզիփի կալվածքում.^30 ապա՝ Ամմա,
Ափեկա եւ Ռավովբա՝ քսաներկու քաղաքներ ու նրանց ավանները։ 31 Այս է Ասերի որդիների ցեղի ժառանգությունն ըստ
իրենց տոհմերի՝ նրանց քաղաքներով ու ավաններով հանդերձ։
(^32) Վեցերորդ վիճակը դուրս եկավ Նեփթաղիմին, Նեփթաղիմի որդիներին՝ ըստ իրենց տոհմերի։ 33 Նրանց
սահմանները եղան Մեեղեփը, Մայեղովմը, Բերսանայիմը, Արսոեն, Նագեբը եւ Հաբնեղը մինչեւ Ղակու. սահմանները
վերջանում են Հորդանան գետով։ 34 Այս սահմանները հետ են դառնում դեպի Ազանովթ Թաբովրի ծովը, այնտեղից
անցնում են Կովկ, հարավից հատում են Զաբուղոնը, ծովային կողմից՝ Ասերը, արեւելյան կողմից՝ Հուդայի երկիրը եւ
Հորդանան գետը.^35 նաեւ տյուրոսցիների պարսպապատ քաղաքները՝ Տյուրոս, Ամաթ, Ռեկկաթ, Քեներեթ,^36 Ադամի,


Ռամմա, Ասովր,^37 Կադես, Եդրային, Ասովրի աղբյուրը,^38 Հարովն, Մակդաղիել, Ովրամ, Բեթանաթ եւ Թասմուս՝
տասնինը քաղաքներ եւ նրանց ավանները։ 39 Այս է Նեփթաղիմի որդիների ցեղի ժառանգությունը՝ ըստ իրենց տոհմերի՝
նրանց քաղաքներով ու ավաններով հանդերձ։

Դանին հատկացված երկիրը
(^40) Դանի որդիների ցեղին՝ ըստ իրենց տոհմերի, դուրս եկավ յոթերորդ վիճակը։ 41 Նրանց ժառանգության
սահմանները եղան Սարաան, Եսթավուղը,^42 Սաղաբինը, Հեթղան, Թամնան,^43 Եղթեկովը, Բաաղովթը,^44 Բանեբարակը
եւ Սամեսը, Հաաղոն,^45 Եղոն, Ակկարոն, Գաբաթոն, Հութ եւ Գեթրեմոն քաղաքները,^46 եւ Բազեների ծովից ու
Բակրովնայից մինչեւ Հոպպեի մոտի սահմանը։ 47 Դանի որդիները կորցրեցին իրենց սահմանները։ Այս է Դանի որդիների
ցեղի ժառանգությունն ըստ իրենց տոհմերի՝ նրանց քաղաքներով եւ ավաններով հանդերձ։ 47 ա Դանի որդիները
չբնաջնջեցին ամորհացիներին՝ լեռան վրայի իրենց նեղողներին, իսկ ամորհացիները նրանց չէին թողնում իջնել
հովիտները եւ նրանցից խլում էին նրանց բաժնի սահմանները։ 48 Դանի որդիները գնացին եւ պատերազմեցին Ղեսեմի
դեմ, գրավեցին այն եւ սրի քաշեցին բնակիչներին, ժառանգեցին այն եւ բնակվեցին նրա մեջ ու իրենց հոր անունով
Ղեսեմն անվանեցին Դան։ Այս է Դանի որդիների ցեղի ժառանգությունն ըստ իրենց տոհմերի՝ այս քաղաքներով եւ
նրանց ավաններով հանդերձ։
Եվ վերջացրին երկրի բաժանումն իրենց սահմաններով։ 48 ա Ամորհացիները շարունակեցին ապրել Եղոմում եւ
Սաղամիմում, բայց Եփրեմի ձեռքը ծանրացավ նրանց վրա, եւ նրանք Եփրեմին հարկատու դարձան։
(^49) Եվ գնացին աչքի անցկացնելու երկիրն իր սահմաններով։ Իսրայելի որդիները Նավեի որդի Հեսուին
ժառանգություն տվեցին իրենց տարածքի մեջ.^50 Տիրոջ հրամանով նրան տվեցին նրա ուզած Թամնաթսարա քաղաքը,
որ Եփրեմի լեռան վրա է, եւ նա շինեց քաղաքը եւ բնակվեց նրա մեջ։
(^51) Սրանք են այն հողաբաժինները, որ Եղիազար քահանան, Նավեի որդի Հեսուն եւ Իսրայելի ցեղերի նահապետները
Սելովում՝ Տիրոջ առաջ, Վկայության խորանի դռանը, վիճակով բաժանեցին։ Եվ գնացին աչքի անցկացնելու երկիրը։
