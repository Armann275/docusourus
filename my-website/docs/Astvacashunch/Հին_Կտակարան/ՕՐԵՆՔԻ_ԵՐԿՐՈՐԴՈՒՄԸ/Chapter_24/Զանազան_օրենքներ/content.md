
Ապահարզան եւ վերամուսնություն
(^1) «Եթե մեկը կին առնի ու մերձենա նրան, բայց այնպես պատահի, որ նրա մեջ անարգության հանգամանք
նկատելով՝ դադարի նրան սիրելուց, ապա ապահարզանի թուղթ թող գրի, տա նրա ձեռքը եւ նրան արձակի իր տնից։
(^2) Եթե այս կինն ամուսնանա այլ մարդու հետ, (^3) եւ երկրորդ ամուսինն էլ ատի նրան, ապա սա էլ թող գրի արձակման
թուղթ, տա նրա ձեռքը եւ նրան արձակի իր տնից։ Իսկ եթե նրա երկրորդ ամուսինը մեռնի,^4 ապա առաջին ամուսինը,
որ արձակեց նրան, իրավունք չունի նրան նորից կնության առնելու, որովհետեւ համարվում է պիղծ, մերժելի է Տիրոջ՝ քո
Աստծու առջեւ։ Մի՛ պղծեք այն երկիրը, որ Տերը՝ Աստված, տալու է ձեզ իբրեւ ժառանգություն»։
(^5) «Եթե մի տղամարդ նոր է ամուսնացել, ապա նա պատերազմի թող չգնա. նրա վրա ոչ մի պարտականություն թող
չդրվի, ազատ թող լինի մեկ տարի իր տան մեջ եւ ուրախացնի իր առած կնոջը։
(^6) Երկանքի վերին ու ստորին մասերը գրավ չվերցնես, որովհետեւ այդպիսով դրա տիրոջ կյանքն ես գրավ վերցրած
լինում։
(^7) Եթե բռնվի մեկը, որ իր եղբայրներից՝ Իսրայելի որդիներից մեկին գողանալով վաճառի, ապա գողը պետք է մահվան
դատապարտվի։ Դրանով դուք չարը վերացրած կլինեք ձեր միջից։
(^8) Զգուշացի՛ր բորոտությունից, հետամո՛ւտ եղիր, որ կատարես բոլոր այն օրենքները, որ քեզ կհաղորդեն ղեւտացի
քահանաները, ինչպես որ ես եմ պատվիրել ձեզ, որ զգույշ լինեք։ 9 Հիշե՛ք, թե Տերը՝ ձեր Աստվածը, ի՛նչ արեց Մարիամին,
երբ դուք Եգիպտոսից ճանապարհ էիք ընկել։
(^10) Եթե քո մերձավորը որեւէ բան է պարտք քեզ, ապա գրավ վերցնելու համար նրա տունը չմտնես. (^11) կանգնի՛ր դրսում,
եւ պարտք ունեցող մարդն ինքը թող գրավը դուրս հանի։ 12 Եթե աղքատ է այդ մարդը եւ գրավ է տվել իր հագուստը, ապա
նրա գրավը չվերադարձրած՝ չքնես,^13 այլ արեւը մայր մտնելու ժամանակ նրա գրավը կվերադարձնես. նա թող պառկի իր
հագուստով, օրհնի քեզ, եւ Տերը՝ քո Աստվածը, կհիշի քո արածը։
(^14) Մի՛ ուշացրու աղքատ ու կարիքավոր եղբայրների կամ քո քաղաքներում գտնվող եկվորների վարձը տալ. (^15) նույն
օրը տո՛ւր նրա վարձը, քանի դեռ արեւը մայր չի մտել, որովհետեւ նա աղքատ է, եւ դա է նրա հույսը։ Նա քո մասին թող
չբողոքի Տիրոջը, որպեսզի մեղքի տակ չընկնես։
(^16) Հայրերը չպետք է մեռնեն որդիների փոխարեն, ոչ էլ որդիները պետք է մեռնեն հայրերի փոխարեն։ Ամեն մարդ
պետք է մեռնի իր գործած մեղքերի համար։
(^17) Եկվորի, որբի եւ այրու իրավունքը մի՛ ոտնահարիր, այրու զգեստները գրավ մի՛ վերցրու, (^18) որովհետեւ ստրուկ էիր
եգիպտացիների երկրում, եւ Տերը՝ քո Աստվածը, փրկեց քեզ այնտեղից։ Դրա համար էլ պատվիրում եմ քեզ կատարել
այս բաները։
(^19) Երբ քո արտը հնձելուց հետո որա մոռանաս քո արտում, մի՛ վերադարձիր այն վերցնելու համար. դա թող
պատկանի աղքատին, եկվորին, այրուն ու որբին, որպեսզի Տերը՝ քո Աստվածը, օրհնի քեզ քո բոլոր այն գործերում,
որոնք ձեռնարկում ես։ 20 Երբ քաղես քո այգին, քաղից հետո ճռաքաղ չանես. դա թող պատկանի եկվորին, որբին եւ
այրուն։ Հիշի՛ր, որ ստրուկ էիր եգիպտացիների երկրում, որի համար էլ պատվիրում եմ քեզ կատարել այս բաները։ 21 Եթե


ձիթապտուղ ես քաղում, քաղից հետո մի՛ վերադարձիր պտղաքաղ անելու համար. դա թող պատկանի եկվորին, որբին
եւ այրուն։ 22 Հիշի՛ր, որ ստրուկ էիր եգիպտացիների երկրում, որի համար էլ պատվիրում եմ քեզ կատարել այս բաները»։
