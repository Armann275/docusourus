
Բ. Վերադարձ Եզրասի ղեկավարությամբ
(7.1 – 10.44)
Եզրասը Բաբելոնից վերադառնում է Երուսաղեմ
( Ա Եզր. 8.1-7)
(^1) Այս դեպքերից հետո պարսից Արտաշես արքայի թագավորության օրոք մեջտեղ ելավ Եզրասը՝ Սարուի որդին, որը
Ազարիայի որդին էր, նա՝ որդին Քեղկիայի,^2 որդին Սեղումի, որդին Սադովկի, որդին Աքիտովբի,^3 որդին Սամարիայի,
որդին Եզրայի, որդին Մարովթսի,^4 որդին Զարեայի, որդին Ոզիայի, որդին Բովկի,^5 որդին Աբիսուայի, որդին Փանեեսի,
որդին Եղիազարի, որն էլ առաջին քահանա Ահարոնի որդին էր։ 6 Այս Եզրասը, որ վերադարձավ Բաբելոնից, Տիրոջ՝
Իսրայելի Աստծու կողմից Մովսեսին տրված Օրենքի հմուտ գիտակ էր։ Թագավորը նրան տվեց այն ամենը, ինչ նա
խնդրեց, որովհետեւ Աստծու ձեռքը նրա հետ էր։ 7 Արտաշես թագավորի յոթերորդ տարում շատերն Իսրայելի
որդիներից, քահանաներից, ղեւտացիներից, սաղմոսասացներից, դռնապաններից ու տաճարի սպասավորներից նրա
հետ Երուսաղեմ վերադարձան։ 8 Նրանք Երուսաղեմ եկան թագավորի յոթերորդ տարվա հինգերորդ ամսին։ 9 Եզրասը
Երուսաղեմ հասավ հինգերորդ ամսվա ամսամուտին, որովհետեւ Տիրոջ ձեռքը բարությամբ նրանց հետ էր։ 10 Եզրասն
իր սրտում որոշել էր ուսումնասիրել Տիրոջ օրենքը, կյանքի կոչել այն՝ Իսրայելին ուսուցանելով պատվիրաններն ու
օրենքները։
( _Ա Եզր_. 8.8-24)
(^11) Այս է այն հրամանագիրը, որ Արտաշես թագավորը տվեց Եզրաս քահանային եւ Տիրոջ օրենքի ու Իսրայելին տրված
պատվիրանների գրքի դպրին.^12 «Թագավորների թագավոր Արտաշեսը՝ Եզրասին՝ Տիրոջ՝ երկնքի Աստծու օրենքի
դպրին։ 13 Հաստատ որոշումով հրաման տվեցի, որ իմ թագավորության տակ գտնվող Իսրայելի ժողովրդից,
քահանաներից եւ ղեւտացիներից բոլոր նրանք, ովքեր կկամենան, թող քեզ հետ վերադառնան Երուսաղեմ։ 14 Այս գիրն
ուղարկվում է թագավորի եւ նրա յոթ խորհրդականների անունից, որպեսզի Եզրասը, որի ձեռքում է Աստծու օրենքը,
այցելի հրեաներին եւ երուսաղեմացիներին 15 եւ Տիրոջ տուն տանի այն ոսկին ու արծաթը, որ թագավորն ու նրա
խորհրդակաները կամովին նվիրել են Երուսաղեմում բնակվող Իսրայելի Աստծուն։ 16 Նաեւ այն բոլոր հրեաները, որոնք
պանդուխտ են Բաբելոնում՝ ժողովուրդ թե քահանաներ, որոնք արծաթ եւ ոսկի ունեն, թող իրենց հետ վերցնեն եւ տանեն
Երուսաղեմում գտնվող Տիրոջ տունը,^17 որպեսզի տեղ հասնելուն պես, ինչպես գրել ենք, դրանով զվարակ, խոյ, գառ եւ
անարյուն զոհեր ու հեղման ընծաներ գնեն եւ մատուցեն Երուսաղեմում գտնվող Տիրոջ՝ իրենց Աստծու զոհասեղանի
վրա։ 18 Բացի այդ, ինչ որ հաճելի լինի քեզ եւ քո եղբայրներին, արե՛ք մնացած արծաթով եւ ոսկով, ինչպես վայել է ձեր
Աստծուն։ 19 Քեզ հե՛տ վերցրու եւ Երուսաղե՛մ տար Տիրոջ տան սպասավորության համար քեզ տրված սպասքը,^20 իսկ,
եթե ուրիշ բան անհրաժեշտ լինի, կտրվի թագավորական տան գանձարանից։
(^21) Ես՝ Արտաշես թագավորս, հրամայում եմ Եփրատ գետի այն կողմի բոլոր գանձապահներին. ինչ որ ցանկանա
Եզրաս քահանան եւ Տիրոջ՝ երկնքի Աստծու օրենքի դպիրը, պատրաստակամորեն տվե՛ք Տիրոջ՝ նրա Աստծու տանը.
(^22) մինչեւ հարյուր տաղանդ արծաթ, հարյուր քոռ ցորեն, այդքան գինի եւ նույնչափ ձեթ։ Ոչ ոք թող թագավորի
հրամաններին դեմ չկանգնի։ 23 Այն ամենը, ինչ հրամայեցի Տիրոջ՝ երկնքի եւ երկրի Աստծու տան վերաբերյալ, թող
կատարվի. ոչ ոք թող չփորձի դեմ կանգնել Տիրոջ՝ Իսրայելի Աստծու տանը, որպեսզի Տիրոջ՝ Աստծու բարկությունը իմ
եւ իմ որդու թագավորության վրա չգա։ 24 Թող հայտնի լինի նաեւ, որ բոլոր նրանք, որ քահանաներից են, ղեւտացիներից,
սաղմոսերգուներից, դռնապաններից, տաճարի՝ Աստծու տան սպասավորներից, թող հարկ չտան, եւ ոչ ոք թող
չհամարձակվի ծառայեցնել նրանց։
(^25) Եվ դու, Եզրա՛ս, որ Աստծու իմաստությունը քո ձեռքում ունես, դպիրներ եւ դատավորնե՛ր կարգիր, որպեսզի
դատեն գետի այն կողմի ողջ ժողովրդին՝ բոլոր նրանց, որոնք գիտեն քո Աստծու օրենքը, իսկ չիմացողին ուսուցանե՛ք։
(^26) Բոլոր նրանք, որ չեն վարվի ըստ Տիրոջ օրենքի եւ համաձայն թագավորի օրենքի, իրենց գործերի համապատասխան
դատաստանի պիտի ենթարկվեն՝ կա՛մ մահվան, կա՛մ տանջանքի, կա՛մ տուգանքի եւ կա՛մ կապանքի»։
( _Ա Եզր_. 8.25-27)
(^27) Օրհնյա՜լ է Տերը՝ մեր հայրերի Աստվածը, որ այս դրեց թագավորի սրտում, որպեսզի փառավորի Երուսաղեմում
գտնվող Տիրոջ՝ մեր Աստծու անունը։ 28 Եվ ինձ ողորմություն արեց եւ պատվեց թագավորի ու նրա խորհրդակիցների եւ


թագավորի բոլոր իշխանների առաջ։ Եվ ես հզորացա, որովհետեւ Տիրոջ ձեռքը ողջ բարությամբ ինձ հետ էր. հավաքեցի
Իսրայելի բոլոր իշխաններին, որ ինձ հետ վերադառնան։
