
Եղիուսի խոսքը
(^1) Նրա երեք բարեկամներն էլ լռեցին ու այնուհետեւ չխոսեցին Հոբի դեմ, որովհետեւ Հոբն արդար էր նրանց աչքին։
(^2) Բարաքիելի որդի Եղիուս Բուզացին՝ ավսիտացիների աշխարհից, Հռամի արյունակիցներից. սաստիկ զայրացավ Հոբի
վրա, քանի որ նա իրեն արդար էր ցույց տալիս Տիրոջ առաջ։ 3 Նա սաստիկ բարկացավ նաեւ նրա երեք բարեկամների
վրա, քանի որ Հոբին պատասխան չէին կարողացել տալ, նրա ամբարիշտ լինելը ցույց չէին տվել։ 4 Սակայն Եղիուսը
հապաղեց Հոբի պատասխանը տալու, քանի որ մյուսներն իրենից ավելի տարեց էին։ 5 Եղիուսը տեսավ, որ այն երեք
մարդկանց բերանում պատասխան չկա, ու նրա բարկությունը բորբոքվեց։
(^6) Բարաքիելի որդի Եղիուս Բուզացին նորից խոսեց ու ասաց.
_«Ես երիտասարդ եմ տարիքով, իսկ դուք՝ ավելի երեց։
Դրա համար ես լուռ եմ մնացել՝ վախենալով ձեզ իմ իմաստությունը հայտնել։_
(^7) _Ասացի, թե խոսողները տարեց մարդիկ են
ու տարիներից ի վեր ճանաչել են իմաստությունը։_
(^8) _Սակայն այդպես էլ չէ. մարդիկ հոգի ունեն,
Ամենակալի շունչն է, որ ուսուցանում է դրանք։_
(^9) _Միայն տարեց մարդիկ չէ, որ իմաստուն են,
ոչ էլ ծերերն են միայն, որ ճշմարիտը գիտեն։_
(^10) _Դրա համար էլ ասացի. «Լսե՛ք ինձ, ու ես կհայտնեմ ձեզ, ինչ որ գիտեմ,_
(^11) _ակա՛նջ դրեք իմ խոսքերին.
կասեմ ի լուր ամենքիդ, մինչեւ որ քննեք խոսքերս,_
(^12) _թե ձեր չափ բան գիտեմ»։
Ահա ձեր մեջ ոչ ոք չկար, որ հանդիմաներ Հոբին,
նրա խոսքերի պատասխանը տար։_
(^13) _Չլինի թե ասեք՝ Տիրոջ իմաստությանը բան ենք ավելացրել։_
(^14) _Դուք եք մի մարդու թույլատրել այսպիսի խոսքեր ասելու։_
(^15) _Զարհուրեցին ու պատասխան չտվեցին այլեւս.
բառերը պակասեցին նրանց։_
(^16) _Համբերեցին ու չխոսեցին, որովհետեւ մնացին առանց պատասխանի։_
(^17) _Եղիուսը նորից խոսեց ու ասաց._
(^18) _«Դարձյալ խոսելու եմ, որովհետեւ լեցուն եմ խոսքերով,
որովհետեւ շունչս իմ ներսում ինձ սպանում է,_
(^19) _որովայնս տիկի մեջ դրված ու կապված նոր գինու պես եռում է,
կամ դարբինների փուքսի պես ուռել է։_
(^20) _Շրթներս բաց անելով՝ խոսելու եմ, որ հանգստանամ._
(^21) _ոչ մեկից չեմ ամաչելու, մարդկանցից էլ չեմ պատկառելու,_
(^22) _քանզի երեսպաշտություն անել չգիտեմ, այլապես ցեցն ինձ կուտի»։_
