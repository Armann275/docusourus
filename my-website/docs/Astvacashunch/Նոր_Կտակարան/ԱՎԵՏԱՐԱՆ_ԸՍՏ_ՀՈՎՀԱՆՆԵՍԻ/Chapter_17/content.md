
Աղոթք առ Հայր
(^1) Հիսուսն այս բաները խոսելուց հետո աչքերը երկինք բարձրացրեց ու ասաց. «Հա՛յր, հասել է ժամը, փառավորի՛ր
քո Որդուն, որպեսզի քո Որդին էլ քեզ փառավորի։ 2 Ինչպես որ նրան իշխանություն տվեցիր բոլոր մարդկանց վրա,
որպեսզի հավիտենական կյանք տա բոլոր նրանց, որոնց դու նրան տվեցիր։ 3 Այս է հավիտենական կյանքը. որ ճանաչեն
քեզ իբրեւ միակ ճշմարիտ Աստծու, նաեւ Հիսուս Քրիստոսին, որին դու ուղարկեցիր։ 4 Ես քեզ փառավորեցի երկրի վրա.
կատարեցի այն գործը, որն ինձ տվեցիր, որ անեմ.^5 Եվ դու, Հա՛յր, այժմ փառավորի՛ր ինձ քեզ պատկանող այն փառքով,
որ ունեի քեզ մոտ՝ նախքան աշխարհի ստեղծումը։ 6 Քո անունը հայտնեցի այն մարդկանց, որոնց ինձ տվեցիր
աշխարհից. նրանք քոնն էին, եւ ինձ տվեցիր նրանց, ու նրանք քո խոսքը պահեցին։ 7 Հիմա իմացան, որ այն ամենը, ինչ
ինձ տվեցիր, քոնն էր,^8 եւ խոսքը, որ ինձ տվեցիր, ես նրանց տվեցի. նրանք ընդունեցին ու ճշմարտությամբ ճանաչեցին,
որ ես քո մոտից ելա, եւ նրանք հավատացին, որ դու ուղարկեցիր ինձ։ 9 Այժմ ես նրանց համար եմ աղաչում եւ ոչ թե
աշխարհի. նրանց համար, որոնց դու ինձ տվեցիր, որովհետեւ նրանք քոնն են։ 10 Եվ ինչ որ իմն է, բոլորը քոնն է, եւ ինչ որ
քոնն է, իմն է, ու ես նրանց մեջ փառավորված եմ։
(^11) Ես այլեւս աշխարհի մեջ չեմ, իսկ նրանք աշխարհի մեջ են, եւ ես դեպի քեզ եմ գալիս։ Սո՛ւրբ Հայր, պահի՛ր նրանց
քո անունով, որն ինձ տվեցիր, որպեսզի լինեն մի, ինչպես որ մենք ենք մի։ 12 Մինչ աշխարհում նրանց հետ էի, ես պահում
էի նրանց քո անունով, որն ինձ տվեցիր։ Ես պահեցի, ու նրանցից ոչ ոք չկորավ, բացի կորստյան որդուց, որպեսզի
իրականանա գրվածը։ 13 Բայց հիմա քեզ մոտ եմ գալիս եւ այս բաները խոսում եմ աշխարհում, որպեսզի նրանք իրենց
մեջ իմ լիառատ ուրախությունն ունենան։ 14 Ես նրանց տվեցի քո խոսքը, բայց աշխարհն ատեց նրանց, որովհետեւ նրանք
այս աշխարհից չեն, ինչպես որ ես։
(^15) Ոչ թե աղաչում եմ, որ նրանց վերացնես աշխարհից, այլ որ նրանց պահես չարից։ 16 Նրանք այս աշխարհից չեն,
ինչպես որ ես։ 17 Սրբացրո՛ւ նրանց ճշմարտությամբ, որովհետեւ քո խոսքը ճշմարտություն է։ 18 Ինչպես դու ինձ
ուղարկեցիր աշխարհ, ես էլ նրանց ուղարկեցի աշխարհ։ 19 Եվ ես ինձ սրբացնում եմ նրանց համար, որպեսզի նրանք էլ
սրբացվեն ճշմարտությամբ։
(^20) Սակայն միայն նրանց համար չէ, որ աղաչում եմ, այլեւ նրանց խոսքի միջոցով բոլոր ինձ հավատացողների,
(^21) որպեսզի ամենքը մի լինեն. ինչպես դու, Հա՛յր, իմ մեջ, եւ ես՝ քո մեջ, որպեսզի նրանք էլ մեր մեջ լինեն, եւ որպեսզի
աշխարհն էլ հավատա, որ դու ուղարկեցիր ինձ։ 22 Եվ ես տվեցի նրանց այն փառքը, որ դու տվեցիր ինձ, որպեսզի մի
լինեն, ինչպես որ մենք ենք մի։ 23 Ես՝ նրանց մեջ, եւ դու՝ իմ մեջ, որպեսզի կատարյալ լինեն միության մեջ։ Եվ աշխարհն
իմանա, որ դու ուղարկեցիր ինձ։ Ես սիրեցի նրանց, ինչպես դու ինձ սիրեցիր։ 24 Հա՛յր, ում ինձ տվեցիր, կամենում եմ, որ
որտեղ ես եմ, նրանք էլ այնտեղ ինձ հետ լինեն, որպեսզի տեսնեն իմ փառքը, որ ինձ տվեցիր, քանի որ ինձ սիրեցիր
նախքան աշխարհի լինելը։ 25 Արդա՛ր Հայր, թեեւ աշխարհը քեզ չճանաչեց, բայց ես քեզ ճանաչեցի, եւ նրանք էլ
ընդունեցին, որ դու ես ուղարկել ինձ։ 26 Եվ ճանաչեցրի նրանց քո անունը ու պիտի ճանաչեցնեմ, որպեսզի այն սերը,
որով ինձ սիրեցիր, նրանց մեջ լինի, եւ ես՝ նրանց մեջ»։
