
Արդ, մատեանն այս վերծանողների աղօթքների
խօսքով,
Ողորմի՛ր Որդուդ խաչի եւ մահուան
չարչարանքների համար, Հա՜յր գթած,
Որ նախապատճառն եղաւ ողբաձայն եւ
արտոսրածին իմ այս նուագի,
Եւ որ պատրաստեց կենաց փրկութեան դեղն այս
մեզ համար,
Թող ի՛նքն էլ բուժուի քո անուամբ, հզօ՜ր:
Նա, որ մեզ այսպէս խոստովանութեան ճամփան
ցոյց տուեց,
Թող իր պարտքերից լինի անարատ:
Նա, որ հպարտութեան թեւերը կտրել
վարդապետեց մեզ կենաց կանոնի այս
պատգամներով,
Թող որ ազատուի բոլոր մահառիթ
պատահարների չար կապանքներից
Եւ Երրորդութեանդ բարեգործութեամբ նորոգուի
դարձեալ եւ լուսաւորուի.
Ընդ որում եւ մե՛նք պիտի համարենք մեզ
երջանկացած:
