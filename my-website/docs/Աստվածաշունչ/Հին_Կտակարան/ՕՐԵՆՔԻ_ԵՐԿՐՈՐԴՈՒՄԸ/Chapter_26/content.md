
Առաջին բերքը
(^1) «Երբ մտնես այն երկիրը, որ Տերը՝ քո Աստվածը, տալու է քեզ իբրեւ ժառանգություն, երբ ժառանգես այն ու բնակվես
այնտեղ,^2 կվերցնես Տիրոջ՝ քո Աստծու՝ քեզ տված երկրի պտուղների երախայրիքը, կլցնես զամբյուղի մեջ եւ կգնաս
այնտեղ, որը կընտրի Տերը՝ Աստված, իր անվան պաշտամունքի համար։ 3 Կգնաս քահանայի մոտ, որ հերթապահում է
այն օրը, եւ նրան կասես. “Այսօր գոհություն եմ հայտնում Տիրոջը՝ իմ Աստծուն, քանի որ մտա այն երկիրը, որ Տերը
երդվեց մեր հայրերին՝ մեզ տալ”։ 4 Քահանան քո ձեռքից թող վերցնի զամբյուղը եւ այն դնի Տիրոջ՝ քո Աստծու
զոհասեղանի առջեւ։ 5 Պատասխան տալով՝ կասես Տիրոջ՝ քո Աստծու առջեւ. “Իմ հայրը թողեց Ասորիքն ու իջավ
Եգիպտոս, այնտեղ պանդուխտ գնաց սակավաթիվ մարդկանցով, բայց այնտեղ մեծ ազգ դարձավ, խիստ բազմացավ։
(^6) Եգիպտացիները չարչարեցին, ճնշեցին, տաժանակիր աշխատանքի լծեցին մեզ։ 7 Մենք աղաղակ բարձրացրինք դեպի
Տերը՝ մեր հայրերի Աստվածը, նա լսեց մեր ձայնը, տեսավ մեր տառապանքները, չարչարանքն ու նեղությունը,^8 եւ Տերն
ինքը հանեց մեզ Եգիպտոսից մեծ զորությամբ, հզոր ձեռքով ու բարձր բազկով, մեծամեծ տեսիլքներով, նշաններով ու
զարմանահրաշ գործերով,^9 մեզ բերեց այս վայրը, մեզ տվեց այս երկիրը, մի երկիր, որ կաթ ու մեղր է բխեցնում։ 10 Արդ,
ահա բերել եմ Տիրոջ՝ ինձ տված երկրի բերքի երախայրիքը, մի երկրի, որ կաթ ու մեղր է բխեցնում”։ Եվ կթողնես դրանք
Տիրոջ՝ քո Աստծու առջեւ ու այնտեղ երկրպագություն կանես Տիրոջ՝ քո Աստծու առջեւ,^11 այնտեղ կուրախանաք դու,
ղեւտացին ու քեզ մոտ բնակվող պանդուխտը բոլոր այն բարիքների համար, որ Տերը՝ քո Աստվածը, տվել է քեզ ու քո
ընտանիքին։
(^12) Երբ երրորդ տարում քո ստացվածի տասանորդն առանձնացնես, երկրորդ մի տասանորդ կտաս ղեւտացուն,
պանդուխտին, որբին եւ այրուն, եւ թող ուտեն քո քաղաքներում եւ հագենան։ 13 Եվ Տիրոջ՝ քո Աստծու առջեւ կասես. “Իմ
տնից հանեցի այն, ինչ առանձնացված էր որպես սուրբ, եւ հանձնեցի ղեւտացուն, եկվորին, որբին եւ այրուն՝ ըստ ինձ
տված քո պատվիրանների, Տե՛ր, որոնք անտես չարեցի եւ չմոռացա։ 14 Վշտիս օրերին դրանից չկերա ու անմաքուր


ժամանակ դրան չդիպա, դրանից որեւէ մեռելի բաժին չհանեցի։ Լսեցի Տիրոջ՝ իմ Աստծու խոսքը եւ արեցի այնպես,
ինչպես պատվիրել էիր ինձ։ 15 Արդ, նայի՛ր քո սուրբ բնակության վայրից՝ երկնքից, եւ օրհնի՛ր Իսրայելին՝ քո ժողովրդին,
եւ այն երկիրը, որ տվեցիր նրանց, ինչպես երդվել ես մեր հայրերին, թե մեզ կտաս մի երկիր, որը կաթ ու մեղր է
բխեցնում”»։

Իսրայելը՝ Տիրոջ ժողովուրդ
(^16) «Այն օրը Տերը՝ մեր Աստվածը, պատվիրեց մեզ կատարել այս բոլոր օրենքներն ու կանոնները։ Պահե՛ք դրանք ու
կատարե՛ք ձեր ամբողջ սրտով ու ձեր ամբողջ հոգով։ 17 Այսօր Տիրոջը՝ քո Աստծուն, ընտրի՛ր՝ քեզ Աստված լինելու։
Ընթացե՛ք նրա ճանապարհներով, պահպանե՛ք նրա օրենքներն ու կանոնները, անսացե՛ք նրա ձայնին։ 18 Տերը նույնպես,
ինչպես որ խոստացել էր, այսօր քեզ ընտրեց՝ լինելու իր սեփական ժողովուրդը, պահելու նրա բոլոր պատվիրանները 19 եւ
բոլոր ազգերից բարձր լինելու։ Նա քեզ դարձրել է անվանի, բարգավաճ ու փառավոր, որպեսզի իր խոստման համաձայն
Տիրոջ՝ քո Աստծու սուրբ ժողովուրդը լինես»։
