
Աստված չմերժեց իր ժողովրդին
(^1) Արդ, հարցնում եմ՝ Աստված մի՞թե մերժեց իր ժողովրդին։ Քա՛վ լիցի։ Քանզի ես էլ իսրայելացի եմ՝ Աբրահամի
սերնդից, Բենիամինի ցեղից։ 2 «Աստված չմերժեց իր ժողովրդին», որին նախապես ճանաչեց։ Կամ չգիտե՞ք, թե Եղիայի
կապակցությամբ Սուրբ Գիրքն ի՛նչ է ասում, ինչպես է նա գանգատվում Աստծուն Իսրայելի դեմ.^3 _«Տե՛ր, կոտորեցին քո
մարգարեներին եւ կործանեցին քո զոհասեղանները. միայն ես մնացի, եւ իմ կյանքն են ուզում»_ (հմմտ. Գ Թագ. 19.10)։ 4 Բայց
ի՞նչ է պատասխանում նրան Աստված. _«Պահեցի ինձ,_ - ասում է,- _յոթ հազար մարդ, որոնք Բահաղին չծնրադրեցին»_ (Գ
Թագ. 19.18)։ 5 Ներկա ժամանակում նույնպես մնացորդ կա շնորհի ընտրությամբ։ 6 Իսկ եթե շնորհով է, այլեւս գործերով
չէ, այլապես շնորհն այլեւս շնորհ չի լինի։ 7 Ուրեմն ի՞նչ. ինչ որ Իսրայելը փնտրում էր, դրան չհասավ, բայց ընտրված մասը
հասավ, իսկ մնացածը կուրացան,^8 ինչպես որ գրված է.
_«Աստված նրանց հիմարության հոգի տվեց,
աչքեր, որոնցով չպիտի տեսնեն,
եւ ականջներ, որոնցով չպիտի լսեն մինչեւ այժմ» (Բ Օր. 29.4, Ես. 29.10)։_
(^9) Դավիթն էլ ասում է.
_«Թող նրանց սեղաններն իրենց համար դառնան որոգայթ ու խայծ,
գայթակղություն ու հատուցում։_
(^10) _Թող խավարեն նրանց աչքերը, որպեսզի չտեսնեն,
եւ նրանց թիկունքը մշտապես կորացա՛ծ պահիր» (Սաղ. 68(69).22-23)։_
(^11) Արդ, հարցնում եմ. «Մի՞թե հանցանք գործեցին, որ կործանվեն»։ Քա՛վ լիցի։ Բայց նրանց հանցանքով փրկություն
եղավ հեթանոսներին, որպեսզի նրանց նախանձը գրգռի։ 12 Իսկ եթե նրանց հանցանքը դարձավ աշխարհի
հարստություն, եւ նրանց պարտությունը՝ հեթանոսների հարստություն, որքան ավելի հարստություն կլինի նրանց
ամբողջական դարձը։
(^13) Բայց ձեզ՝ հեթանոսներիդ, ասում եմ. որքան ժամանակ որ հեթանոսների առաքյալ եմ, մեծարելու եմ իմ պաշտոնը,
(^14) որպեսզի թերեւս իմ հայրենակիցների նախանձը գրգռեմ եւ փրկեմ նրանցից ոմանց. (^15) որովհետեւ, եթե նրանց մերժվելն
աշխարհի հաշտություն է, ապա ի՞նչ կլինի նրանց ընդունվելը, եթե ոչ կենդանություն մեռելներից։ 16 Իսկ եթե
երախայրիքը սուրբ է, սուրբ է նաեւ ամբողջ խմորը, եւ եթե արմատը սուրբ է, սուրբ են նաեւ ճյուղերը։ 17 Եթե որոշ ճյուղեր
կտրվեցին, իսկ դու, որ մի վայրի ձիթենի էիր, նրանց փոխարեն պատվաստվեցիր եւ հաղորդակից եղար արմատին ու
ձիթենու պարարտությանը, մի պարծեցի՛ր այդ ճյուղերի դեմ։ 18 Իսկ եթե պարծենաս, իմացի՛ր, որ ոչ թե դու ես արմատը
պահում, այլ արմատը՝ քեզ։ 19 Հիմա պիտի ասես. «Ճյուղերը կտրվեցին, որպեսզի ես պատվաստվեմ»։ 20 Ճշմարիտ է,
նրանք անհավատության պատճառով կտրվեցին, իսկ դու հավատի շնորհիվ հաստատվեցիր. մի՛ հպարտացիր, այլ


վախեցի՛ր.^21 որովհետեւ, եթե Աստված բուն ճյուղերը չխնայեց, քեզ թերեւս երբեք չխնայի։ 22 Արդ, տե՛ս Աստծու
բարությունն ու խստությունը. կործանվածների հանդեպ՝ խստություն, եւ քո հանդեպ՝ Աստծու բարություն, եթե
հավատարիմ մնաս այս բարությանը, այլապես դու եւս կկտրվես։ 23 Նրանք էլ, եթե անհավատության մեջ չմնան,
կպատվաստվեն, որովհետեւ Աստված կարող է նրանց վերստին պատվաստել։ 24 Եթե դու բնույթով վայրի ձիթենուց
կտրվեցիր եւ բնության հակառակ պատվաստվեցիր լավ ձիթենու վրա, որքա՜ն առավել նրանք, որ բուն իսկ ճյուղերն են,
կպատվաստվեն իրենց ձիթենու վրա։

Աստծու ողորմությունը բոլոր մարդկանց
(^25) Չեմ ուզում, եղբայրնե՛ր, որ այս խորհրդին անտեղյակ լինեք, որպեսզի դուք ձեզ իմաստունի տեղ չդնեք. Իսրայելի
մեկ մասի վրա կուրություն եկավ, մինչեւ որ հեթանոսների ամբողջությունը մտնի,^26 եւ ապա ամբողջ Իսրայելը կփրկվի,
ինչպես որ գրված է.
_«Սիոնից պիտի գա Փրկիչը
եւ Հակոբի սերնդից պիտի հեռացնի ամբարշտությունները։_
(^27) _Եվ իմ կողմից սա կլինի ուխտը նրանց հետ (հմմտ. Ես. 59.20-21),
երբ կջնջեմ նրանց մեղքերը»։_
(^28) Ավետարանի համաձայն՝ նրանք թշնամի են ձեր օգտի համար, բայց ընտրության տեսանկյունից՝ սիրելի՝ իրենց
հայրերի շնորհիվ։ 29 Քանի որ Աստծու պարգեւներն ու կոչումն անդառնալի են։ 30 Ինչպես որ դուք մի ժամանակ
անհնազանդ էիք Աստծուն եւ հիմա ողորմություն գտաք նրանց անհնազանդությամբ,^31 այնպես էլ նրանք հիմա
անհնազանդ եղան ձեր գտած ողորմության պատճառով, որպեսզի իրենք եւս ողորմություն գտնեն։ 32 Քանզի Աստված
բոլորին անհավատության մեջ արգելափակեց, որպեսզի բոլորին էլ ողորմի։
(^33) Օ՜, խորություն Աստծու հարստության, իմաստության եւ գիտության։ Որքա՜ն անքննելի են նրա վճիռները, եւ
անզննելի՝ նրա ճանապարհները։ 34 Որովհետեւ
_«Ո՞վ իմացավ Տիրոջ միտքը,
կամ ո՞վ նրա խորհրդատուն եղավ (Ես. 40.13),_
(^35) _կամ ո՞վ նրան փոխ տվեց,
որ նրանից փոխարենը հետ վերցնի (Հոբ 41.11)»։_
(^36) Որովհետեւ ամեն ինչ նրանից, նրանով եւ նրա համար է։ Հավիտյանս փա՜ռք նրան։ Ամեն։
