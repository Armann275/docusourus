
Զատկական եւ Բաղարջակերաց տոները
( Ելք 12.1-20, 23.15, 34.18)
(^1) «Պահի՛ր Կանխոց ամիսը, կատարի՛ր Տիրոջ՝ քո Աստծու զատիկը, որովհետեւ Կանխոց ամսին գիշերով դուրս եկաք
Եգիպտոսից։ 2 Եվ կմորթես Տիրոջ՝ քո Աստծու զատիկը՝ ոչխարներ ու արջառներ, այն վայրում, որ կընտրի Տերը՝ քո
Աստվածը, իր անվան պաշտամունքի համար։ 3 Դրա հետ թթխմորով բան չուտես։
Դրա հետ յոթ օր բաղարջ՝ չարչարանաց հաց կուտես, որովհետեւ տագնապով դուրս եկաք Եգիպտոսից, որպեսզի
ձեր կյանքի բոլոր օրերին հիշեք եգիպտացիների երկրից ձեր դուրս գալու օրը։ 4 Քո բոլոր բնակավայրերում յոթ օր
թթխմորով բան չերեւա, եւ մինչեւ հաջորդ առավոտ չմնա այն մսից, որ մորթել ես առաջին օրվա երեկոյան։
(^5) Չհամարձակվես քո զատիկը մորթել քո քաղաքներից մեկում, որ Տերը՝ քո Աստվածը, տալու է քեզ. (^6) այլ զատիկը
կմորթես այն վայրում, որ կընտրի Տերը՝ քո Աստվածը, իր անվան պաշտամունքի համար։ Այնտեղ կզոհես զատիկը
երեկոյան՝ մայրամուտին, այն ժամանակ, երբ դուրս եկար Եգիպտոսից։ 7 Կեփես, կխորովես ու կուտես այն վայրում, որ
կընտրի Տերը՝ քո Աստվածը, եւ վաղ առավոտյան կվերադառնաս քո տունը։
(^8) Վեց օր բաղարջ հաց կուտես։ Յոթերորդ օրը կտոնես մեծ շուքով. այն նվիրված է Տիրոջը՝ քո Աստծուն։ Այդ օրը ոչ
մի գործ չես կատարի, բացի անձնական պետքերից»։
**Շաբաթների կամ բերքի առաջնեկի տոնը
Հնձի տոնը**
( _Ելք_ 34.22, 23.16 _ա_ , _Ղեւտ_. 23.15-21)
(^9) «Այն օրվանից, երբ կսկսես մանգաղով հնձել ցորենը, կհաշվես յոթ շաբաթ 10 եւ կկատարես Շաբաթների տոնը՝
նվիրված Տիրոջը՝ քո Աստծուն. կբերեք ձեր կամավոր նվերները, համաձայն քեզ տրված Տիրոջ՝ քո Աստծու հրամանի։
(^11) Եվ կուրախանաք Տիրոջ՝ քո Աստծու առջեւ, դու, քո տղան ու քո դուստրը, քո ծառան ու քո աղախինը, քո քաղաքում
բնակվող ղեւտացին, պանդուխտը, որբն ու այրին, այն վայրում, որ կընտրի Տերը՝ Աստված, իր անվան պաշտամունքի
համար։ 12 Եվ հիշի՛ր, որ ստրուկ էիր եգիպտացիների երկրում, եւ հետամո՛ւտ եղիր, որ կատարես այս պատվիրանները»։
( _Ելք_ 23.16 _բ_ , _Ղեւտ_. 23.33-43)
(^13) «Տաղավարահարաց տոնը կկատարես յոթ օր, երբ կհավաքես քո կալի ու քո հնձանի բերքը։ 14 Քո տոնին
կուրախանաք դու, քո տղան ու դուստրը, քո ծառան ու քո աղախինը, քո քաղաքում բնակվող ղեւտացին, պանդուխտը,
որբն ու այրին։ 15 Յոթ օր Տիրոջ՝ քո Աստծու տոնը կանես այն վայրում, որ կընտրի Տերը՝ քո Աստվածը։ Եվ Տերը՝ քո
Աստվածը, կօրհնի քո բոլոր բերքը եւ քո ձեռնարկած բոլոր գործերը, եւ ուրախ կլինես։
(^16) Տարին երեք անգամ՝ Բաղարջակերաց տոնին, Շաբաթների տոնին եւ Տաղավարահարաց տոնին, քո արուները
պետք է կանգնեն Տիրոջ՝ քո Աստծու առջեւ այն վայրում, որ կընտրի Տերը։ Ոչ ոք Տիրոջ՝ քո Աստծու առջեւ դատարկաձեռն
չպետք է երեւա,^17 յուրաքանչյուրն ըստ իր կարողության՝ համաձայն Տիրոջ՝ քո Աստծու քեզ տրված հրամանի»։
(^18) «Այն բոլոր քաղաքներում, որ Տերը՝ քո Աստվածը, տալու է քեզ, ըստ ցեղերի դատավորներ ու օրենսգետներ
կկարգես, որպեսզի ժողովրդին դատեն արդար դատաստանով,^19 աչառություն չանեն ու կաշառք չվերցնեն, որովհետեւ
կաշառքը կուրացնում է իմաստունների աչքերը եւ ապականում արդարների խոսքերը։ 20 Արդար դատ կանեք, որպեսզի
ապրեք եւ մտնելով ժառանգեք այն երկիրը, որ Տերը՝ Աստված, տալու է ձեզ։
(^21) Տիրոջ՝ քո Աստծու զոհասեղանի շուրջը պաշտամունքային ոչ մի փայտյա սյուն մի՛ կանգնեցրու, ոչ էլ որեւէ ծա՛ռ
տնկիր՝ պաշտելու համար,^22 ոչ էլ արձան կանգնեցրու, մի բան, որ ատում է Տերը՝ քո Աստվածը»։
