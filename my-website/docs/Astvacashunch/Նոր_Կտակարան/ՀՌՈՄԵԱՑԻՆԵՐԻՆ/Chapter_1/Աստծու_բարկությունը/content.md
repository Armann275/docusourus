
Ուղերձ եւ ողջույն
(^1) Պողոսը՝ Հիսուս Քրիստոսի ծառան, կոչված առաքյալ լինելու, ընտրված քարոզելու Աստծու Ավետարանը, (^2) որ
Աստված նախապես խոստացել էր իր մարգարեների միջոցով սուրբ գրվածքների մեջ 3 իր Որդու մասին, որ թեեւ
մարմնով սերում էր Դավթի սերնդից,^4 սակայն Սուրբ Հոգու զորությամբ մեռելներից հարություն առնելով՝ հայտնի
դարձավ իբրեւ Աստծու Որդի։ 5 Նրա միջոցով ստացանք առաքյալ լինելու շնորհը՝ իր անվան համար հավատի
հնազանդության բերելու բոլոր ազգերին,^6 որոնց թվում եք նաեւ դուք՝ Հիսուս Քրիստոսի կանչվածներդ։ 7 Ամենքիդ, որ
Հռոմում եք, Աստծու սիրելիներիդ, սուրբ լինելու կոչվածներիդ, շնո՜րհ ձեզ եւ խաղաղությո՜ւն մեր Հայր Աստծուց եւ Տեր
Հիսուս Քրիստոսից։
(^8) Նախ գոհություն եմ հայտնում իմ Աստծուն Հիսուս Քրիստոսի միջոցով ձեր բոլորի համար, որովհետեւ ձեր
հավատի մասին խոսվում է ամբողջ աշխարհում։ 9 Աստված, որին ծառայում եմ իմ հոգով՝ իր Որդու Ավետարանը
քարոզելով, վկա է ինձ, թե ինչպես եմ անդադար հիշում ձեզ՝ 10 միշտ իմ աղոթքներում աղաչելով, որ թերեւս որեւէ
ժամանակ Աստծու կամքով ինձ հաջողվի գալ ձեզ մոտ։ 11 Քանի որ շատ եմ փափագում ձեզ տեսնել, որպեսզի ձեզ
փոխանցեմ որոշ հոգեւոր շնորհներ՝ ձեզ ամրապնդելու համար,^12 այսինքն՝ քաջալերելու ձեզ այն հավատով, որ իմն է եւ
ձերը։ 13 Չեմ ուզում, եղբայրնե՛ր, անտեղյակ լինեք, որ բազմիցս մտադրվեցի գալ ձեզ մոտ (եւ մինչեւ հիմա արգելքներ
ունեցա), որպեսզի ձեր մեջ եւս վաստակ ունենամ, ինչպես ուրիշ ազգերի մեջ։ 14 Թե՛ հույների եւ թե՛ ոչ հույների, թե՛
իմաստունների եւ թե՛ անմիտների հանդեպ պարտական եմ,^15 այնպես, որքան ուժերս ներեն, պատրաստ եմ
ավետարանել նաեւ ձեզ, որ Հռոմում եք։
(^16) Ես ամոթ չեմ համարում Ավետարանը, որովհետեւ այն Աստծու զորությունն է՝ բոլոր նրանց փրկության համար,
ովքեր հավատում են, նախ՝ հրեայի, ապա նաեւ՝ հեթանոսի.^17 որովհետեւ նրանով Աստծու արդարությունը, որ հավատից
է, հայտնվում է հավատի համար, ինչպես որ գրված է. _«Արդարը հավատով է ապրելու»_ (Ամբ. 2.4)։
(^18) Աստծու բարկությունը երկնքից հայտնվելու է այն մարդկանց ողջ ամբարշտության ու անիրավության վրա, որոնք
ճշմարտությունն արգելում են անիրավությամբ,^19 քանի որ այն, ինչ կարելի է իմանալ Աստծու մասին, հայտնի է նրանց,
որովհետեւ հենց Աստված հայտնեց նրանց։ 20 Քանի որ աշխարհի սկզբից ի վեր Աստծու աներեւույթ հատկանիշները,
այսինքն՝ նրա մշտնջենավոր զորությունն ու աստվածությունը, իմանալի եւ տեսանելի են արարածների միջոցով,
որպեսզի նրանք որեւէ արդարացում չգտնեն։ 21 Որովհետեւ ճանաչեցին Աստծուն, բայց իբրեւ Աստծու չփառավորեցին
կամ գոհություն չհայտնեցին, այլ իրենց մտածումների մեջ նանրացան, եւ նրանց սրտերն անմտությամբ խավարեցին։


(^22) Իրենց իմաստուններ համարելով՝ հիմարացան։ 23 Եվ անեղծ Աստծու փառքը փոխեցին եղծելի մարդու, թռչունների,
չորքոտանիների ու սողունների պատկերի նմանությամբ։
(^24) Այդ պատճառով էլ Աստված նրանց իրենց սրտերի ցանկությամբ հանձնեց պղծության, որպեսզի իրենց մեջ
անարգեն իրենց մարմինները։ 25 Նրանք Աստծու ճշմարտությունը փոխանակեցին ստով, հնազանդվեցին ու պաշտեցին
արարածներին եւ ոչ թե Արարչին, որ օրհնյալ է հավիտյանս. ամեն։
(^26) Դրա համար Աստված նրանց հանձնեց անարգ կրքերի. նրանց էգերը բնական կարիքները փոխանակեցին ոչ
բնական կարիքներով։ 27 Նույնպես եւ արուները, թողնելով էգի հանդեպ բնական կարիքները, իրենց ցանկություններով
բորբոքվեցին միմյանց հանդեպ։ Արուներն արուների հետ խայտառակություն էին գործում եւ իրենց անձերի մեջ
ընդունում էին իրենց մոլոր ընթացքին արժանի փոխհատուցումը։ 28 Եվ քանի որ չուզեցին Աստծուն պահել իրենց
ճանաչողության մեջ, Աստված նրանց հանձնեց անարգ մտքերի, որ անվայել բաներ անեն՝ 29 լցվեն ամենայն
անիրավությամբ, պոռնկությամբ, անզգամությամբ, ագահությամբ, չարությամբ, լի նախանձով, սպանությամբ,
հակառակությամբ, նենգությամբ, չարամտությամբ. լինեն բանսարկու,^30 չարախոս, աստուածատյաց, անարգող,
ամբարտավան, ինքնահավան, չարիք հնարող, ծնող անարգող,^31 անագորույն, ուխտադրուժ, անգութ, անհաշտ,
անողորմ։ 32 Իմանալով Աստծու դատաստանը, որ ովքեր այսպիսի բաներ են անում, արժանի են մահվան, ոչ միայն իրենք
են շարունակում անել, այլեւ հավանություն են տալիս անողներին։
