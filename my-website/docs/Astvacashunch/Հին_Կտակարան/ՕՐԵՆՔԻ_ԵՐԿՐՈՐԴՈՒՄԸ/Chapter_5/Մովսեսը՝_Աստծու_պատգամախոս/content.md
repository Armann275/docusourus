
Տասը պատվիրանները
( Ելք 20.2-17)
(^1) Մովսեսը կանչեց Իսրայելի բոլոր որդիներին եւ ասաց նրանց. «Լսի՛ր, Իսրայե՛լ, այն օրենքներն ու կանոնները, որ ես
այսօր հաղորդելու եմ քեզ։ Սովորե՛ք եւ հետեւե՛ք, որ կիրառեք դրանք։ 2 Տերը՝ մեր Աստվածը, ուխտ դրեց ձեզ հետ
Քորեբում։ 3 Տերն այդ ուխտը դրեց ոչ թե ձեր հայրերի, այլ ձեզ հետ, եւ դուք բոլորդ կենդանի եք այսօր։ 4 Տերը դեմ
հանդիման խոսեց ձեզ հետ լեռան վրա, կրակի միջից։ 5 Ես այն ժամանակ կանգնած էի Տիրոջ ու ձեր միջեւ, որպեսզի ձեզ
հայտնեմ Տիրոջ պատգամները, որովհետեւ դուք վախենում էիք կրակից ու լեռը չբարձրացաք։ Տերն ասաց.
(^6) “Ես՝ Տերը, քո Աստվածն եմ, որ քեզ հանեցի եգիպտացիների երկրից՝ ստրկության տնից։ 7 Իմ աչքի առջեւ օտար
աստվածներ չունենաս,^8 քեզ համար կուռքեր չշինես ոչ մի արարածի կերպարանքով, որ կա վերեւում՝ երկնքում,
ներքեւում՝ երկրի վրա, կամ երկրի ներքին մասում՝ ջրերի մեջ։ 9 Դրանց չերկրպագես ու դրանց չծառայես, որովհետեւ ես
եմ Տերը՝ քո Աստվածը, մի նախանձախնդիր Աստված, որ հայրերի գործած մեղքերի համար հատուցում եմ պահանջում
նրանց որդիներից, ինձ ատողների երրորդ ու չորրորդ սերունդներից։ 10 Իսկ ինձ սիրողների ու իմ հրամանները
կատարողների հազար սերունդների նկատմամբ ողորմածություն եմ անում։
(^11) Տիրոջ՝ քո Աստծու անունը անիմաստ տեղը մի՛ արտասանիր, որովհետեւ Տերը՝ քո Աստվածը, չի արդարացնի նրան,
ով իր անունը անիմաստ տեղն է օգտագործում։
(^12) Շաբաթ օրը սո՛ւրբ պահիր, ինչպես պատվիրել է քեզ Տերը՝ քո Աստվածը։ 13 Վեց օր աշխատի՛ր եւ արա՛ քո բոլոր
գործերը,^14 իսկ յոթերորդ օրը շաբաթ է, նվիրված Տիրոջը՝ քո Աստծուն, այդ օրը ոչ մի գործ չպետք է անես, ո՛չ դու, ո՛չ քո
տղան ու դուստրը, ոչ քո ծառան ու աղախինը, ո՛չ իսկ քո եզը, քո էշն ու քո մյուս անասունները, ինչպես նաեւ քո հարկի
տակ գտնվող եկվորը, որովհետեւ քո ծառան ու աղախինը պետք է հանգստանան, ինչպես եւ դու։ 15 Հիշի՛ր, որ դու էլ
ստրուկ էիր եգիպտացիների երկրում, եւ Տերը՝ քո Աստվածը, այնտեղից քեզ դուրս բերեց հզոր ձեռքով ու բարձր բազկով,
որի համար Տերը՝ քո Աստվածը, քեզ պատվիրեց պահել շաբաթ օրն ու սրբագործել այն։
(^16) Պատվի՛ր քո հորն ու քո մորը, ինչպես պատվիրել է քեզ Տերը՝ քո Աստվածը, որպեսզի բարիքի արժանանաս, եւ
երկար ապրես այն երկրի վրա, որ Տերը՝ քո Աստվածը, տալու է քեզ։
(^17) Մի՛ շնացիր։
(^18) Մի՛ սպանիր։
(^19) Մի՛ գողացիր։
(^20) Քո մերձավորի մասին սուտ վկայություն մի՛ տուր։
(^21) Քո մերձավորի կնոջը մի՛ ցանկացիր. աչք մի՛ դիր ո՛չ քո մերձավորի տան, ո՛չ նրա հանդի, ո՛չ նրա ծառայի, ո՛չ նրա
աղախնի, ո՛չ նրա եզան, ո՛չ նրա էշի, ո՛չ նրա որեւէ անասունի, ո՛չ էլ որեւէ այլ բանի վրա, ինչ քո մերձավորին է
պատկանում”։
(^22) Տերը այս պատգամները ձեր ժողովրդին տվեց լեռան վրա, որը խավարով, մեգով ու մառախուղով էր պատված,
կրակի միջից, բարձր ձայնով։ Ապա ոչինչ չավելացրեց։ Նա դրանք գրեց քարե երկու տախտակների վրա ու տվեց ինձ»։
( _Ելք_ 20.18-21)
(^23) «Երբ դուք կրակի միջից ձայնը լսեցիք, եւ լեռը բորբոքված էր կրակով, ձեր ցեղերի իշխաններն ու ձեր ծերերը, ինձ
մոտենալով,^24 ասացին. “Տերը՝ Աստված, ահա մեզ ցույց տվեց իր փառքն ու իր մեծությունը, եւ նրա ձայնը լսեցինք կրակի
միջից։ Այսօր տեսանք, որ Աստված խոսում է մարդու հետ, եւ մարդը կենդանի է մնում։ 25 Բայց չմեռնենք, որովհետեւ այս
մեծ կրակը կարող է մեզ սպանել. եթե մյուս անգամ դարձյալ լսենք Տիրոջ՝ մեր Աստծու ձայնը, ապա կմեռնենք։
(^26) Որովհետեւ միս ու արյունից կազմված այդ ո՞ր մարդն է, որ կրակի միջից լսել է կենդանի Աստծու ձայնը, ինչպես մենք
լսեցինք, ու կենդանի է մնացել։ 27 Դու մոտեցի՛ր ու լսի՛ր, ինչ որ Տերը՝ մեր Աստվածը, կասի, եւ մեզ հաղորդի՛ր այն ամենը,
ինչ Տերը՝ մեր Աստվածը, կասի քեզ։ Մենք կլսենք ու կկատարենք”։ 28 Տերը լսեց ինձ ասած ձեր խոսքերը։ Տերն ասաց
ինձ. “Լսեցի ժողովրդի այն խոսքերը, որ ասացին քեզ։ Նրանք ամեն ինչ ճիշտ ասացին։ 29 Ո՞վ կարող է նրանց սրտերը
այնպես անել, որ երկնչեն ինձանից ու պահեն իմ պատվիրանները բոլոր օրերում, որպեսզի հավիտյան լավ լինի նրանց


ու նրանց որդիների համար։ 30 Արդ, գնա՛ եւ ասա՛ նրանց. “Վերադարձե՛ք ձեր տները”։ 31 Դու մնա՛ այստեղ՝ ինձ մոտ, եւ
քեզ կհաղորդեմ այն պատվիրանները, օրենքներն ու կանոնները, որ պիտի սովորեցնես նրանց, եւ նրանք պիտի
գործադրեն այն երկրում, որ ես նրանց տալու եմ իբրեւ ժառանգություն”։ 32 Հետեւե՛ք, որ դրանք գործադրեք այնպես,
ինչպես պատվիրել է քեզ Տերը՝ քո Աստվածը։ Չշեղվեք ո՛չ աջ, ո՛չ ձախ։ 33 Գնացե՛ք այն ճանապարհով, որ պատվիրել է
ձեզ Տերը՝ մեր Աստվածը, որպեսզի տեղավորի ձեզ ու բարիք գործի ձեզ համար, եւ դուք երկար ապրեք այն երկրում, որ
ստանալու եք իբրեւ ժառանգություն»։
