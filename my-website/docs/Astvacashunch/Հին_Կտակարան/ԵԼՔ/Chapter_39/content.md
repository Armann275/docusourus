
Քահանաների զգեստների պատրաստությունը
( Ելք 28.1-14)
(^1) Պատրաստեց պաշտամունքի զգեստներ՝ սրբարանում պաշտամունք կատարելու համար։ Պատրաստեց նաեւ
սրբարանում Ահարոն քահանայի հագնելիք զգեստներն այնպես, ինչպես Տերն էր հրամայել Մովսեսին։
( _Ելք_ 28 .6-14)
(^2) Եփուդը պատրաստեցին ոսկով, ծիրանի, կապուտակ ու կարմիր մանվածքով եւ նրբահյուս բեհեզով։ 3 Ոսկու
թերթերը թել-թել կտրում էին, որպեսզի դրանք կապեն կապուտակ, ծիրանի ու կարմիր ժապավենով եւ նրբահյուս
բեհեզով։ Զարդարված եփուդի համար պատրաստեցին փոկեր,^4 որպեսզի այն ամրացնեն երկու կողմից։ 5 Նույն ձեւով
ոսկուց եւ կապույտ, ծիրանագույն եւ կարմիր մանվածքից եւ նրբահյուս բեհեզից պատրաստեցին եփուդի վրայի
ժապավենը, ինչպես Տերն էր հրամայել Մովսեսին։ 6 Ոսկով ժապավենված եւ ընդելուզված զմրուխտե երկու
ակնաքարերի վրա փորագրեցին Իսրայելի որդիների անուններն այնպես, ինչպես կնիքներն են փորագրում, եւ դրանք
ամրացրին եփուդի վրա։ 7 Իսրայելի որդիների հիշատակի ակնաքարերն ամրացրին եփուդի ուսին, ինչպես որ Տերը
հրամայել էր Մովսեսին։
( _Ելք_ 28.15-30)
(^8) Լանջապանակը պատրաստեցին ոսկուց, կապույտ, ծիրանագույն եւ կարմիր մանվածքից եւ նրբահյուս բեհեզից՝
հմտորեն ասեղնագործված, ինչպես եփուդն էին պատրաստել։ 9 Քառակուսի եւ կրկնածալ արեցին լանջապանակը. այն
ուներ մի թզաչափ երկարություն եւ մի թզաչափ լայնություն։ 10 Դրա վրա կար ակնաքարերի չորս շարք։ Առաջին շարքի
վրա կային սարդիոն, տպազիոն եւ զմրուխտ։ Դա առաջին շարքն էր։ 11 Երկրորդ շարքը նռնաքար էր, շափյուղա եւ
հասպիս։ 12 Երրորդ շարքը սուտակ էր, ագատ եւ մեղեսիկ։ 13 Չորրորդ շարքը ոսկեքար էր, եղնգաքար եւ բյուրեղ՝ ոսկով
պատված եւ ընդելուզված։ 14 Ակնաքարերն ըստ Իսրայելի որդիների անունների էին։ Նրանց տասներկու անունները
գրված եւ փորագրված էին ըստ տասներկու ցեղերից յուրաքանչյուրի անվան։ 15 Լանջապանակի երկու օղակների վրա
ամրացրին մաքուր ոսկուց պատրաստված հյուսկեն շղթաներ։ 16 Պատրաստեցին ոսկե երկու կոճակներ եւ ոսկե երկու
օղակներ. ոսկե երկու օղակներն ամրացրին լանջապանակի վերին երկու ծայրերին։ 17 Հյուսկեն շղթաները
լանջապանակի երկու կողմերից ամրացրին երկու օղակների մեջ, իսկ երկու շղթաների ծայրերը մտցրին երկու անցքերի
մեջ։ Լանջապանակը դրեցին եփուդի ուսերին՝ երեսի կողմից իրար դեմ դիմաց։ 18 Պատրաստեցին ոսկե երկու այլ
օղակներ եւ լանջապանակի ներսի կողմից ամրացրին եփուդին կցված մասի երկու ծայրերին։ Պատրաստեցին ոսկե
երկու այլ օղակներ եւ դրեցին եփուդի երկու ուսերին ներսի կողմից՝ եփուդի առջեւի միացման տեղում։ 19 Լանջապանակի
օղակների ու եփուդի օղակների միջով կապույտ ժապավեն անցկացնելով՝ այդ երկուսը միացրին իրար այնպես, որ
լանջապանակն ու եփուդը միմյանցից չառանձնանան, ինչպես Տերն էր հրամայել Մովսեսին։
( _Ելք_ 28.31-43)
(^20) Եփուդի վրա ամբողջությամբ կապուտակ ժապավեններով հյուսված կտավից պատմուճաններ պատրաստեցին։
(^21) Դրանց օձիքը հյուսածո գործվածքի ճիշտ մեջտեղից էր, իսկ օձիքի շուրջանակի բացվածքը չքանդվող եզր ուներ։
(^22) Պատմուճանի փեշերին կապույտ, ծիրանագույն եւ կարմիր մանվածքից եւ նրբահյուս բեհեզից նռան ծաղկաբողբոջներ
գործեցին։ 23 Մաքուր ոսկուց զանգակներ պատրաստեցին եւ զանգակները պատմուճանների ներքեւում շուրջանակի
դրեցին նռնազարդերի միջեւ։ 24 Նռնազարդերն ու զանգակները պատմուճանների ներքեւում շուրջանակի հաջորդում էին
միմյանց. պաշտամունք կատարելու համար, ինչպես Տերն էր հրամայել Մովսեսին։
(^25) Նրանք բեհեզյա հյուսված շապիկներ պատրաստեցին Ահարոնի ու նրա որդիների համար, (^26) ինչպես նաեւ բեհեզյա
ապարոշներ, բեհեզյա խույր,^27 բեհեզյա անդրավարտիք։ 28 Նրանց համար պատրաստեցին բեհեզից եւ մանված
կապուտակ, ծիրանի ու կարմիր ժապավեններով հյուսված գոտիներ՝ զարդանախշ մի գործ, ինչպես Տերն էր հրամայել
Մովսեսին։
(^29) Թիթեղը պատրաստեցին մաքուր ոսկուց եւ դրա վրա փորագրեցին «Ընծայված Տիրոջը»։ 30 Այն կապեցին մի
կապույտ ժապավենով, որպեսզի վերեւի կողմից ամրացնեն խույրի վրա, ինչպես Տերն էր հրամայել Մովսեսին։


Գործի ավարտը
( Ելք 35.10-19)
(^31) Ավարտվեց Վկայության խորանի ամբողջ գործը։ Իսրայելի որդիներն արեցին ամեն ինչ. ինչպես Տերն էր հրամայել
Մովսեսին, այդպես էլ արեցին։ Նվերներից ավելացած ոսկին նրանք վերածեցին սպասքի, որոնցով Տիրոջ առաջ
պաշտամունք են կատարում։ 32 Մովսեսի մոտ՝ խորան բերեցին զգեստները, վրանի ծածկն ու դրա բոլոր մասերը, դրա
ճարմանդները, փայտերը, միջաձողերը, դրա սյուները, վերջինիս խարիսխները,^33 խոյերի կարմիր ներկված, մշակված եւ
անմշակ մորթիները, կապույտ վարագույրները,^34 Ուխտի տապանակը ծածկող վարագույրը,^35 լծակները, կափարիչը,
Առաջավորության հացի սեղանն ու դրա ամբողջ սպասքը, Առաջավորության հացը,^36 սուրբ աշտանակն ու դրա
ճրագամանները, կանթեղներն ու դրա բոլոր մասերը, լուսավորության ձեթը,^37 ոսկե սեղանը, օծության յուղը,
բաղադրյալ խունկը,^38 մուտքի վարագույրը, խորանը,^39 պղնձե զոհասեղանը, դրա լծակներն ու ամբողջ սպասքը,
ավազանն ու դրա պատվանդանը, բակի առագաստները, դրա սյուներն ու խարիսխները,^40 վրանի դռան եւ բակի դռան
վարագույրները, պարաններն ու ցցերը, Վկայության խորանի ամբողջ սպասքը,^41 սրբարանում պաշտամունք
կատարելու սրբազան զգեստները, Ահարոն քահանայի սրբազան զգեստներն ու նրա որդիների քահանայության համար
նախատեսված զգեստները։ 42 Ինչպես Տերը պատվիրել էր Մովսեսին, Իսրայելի որդիներն այդ ամենը այդպես էլ
կատարեցին։
(^43) Մովսեսը տեսավ բոլոր գործերը, որ նրանք կատարել էին այնպես, ինչպես Տերն էր հրամայել Մովսեսին։ Նրանք
ճիշտ նույն ձեւով էին կատարել։ Եվ Մովսեսն օրհնեց նրանց։
