
Ապաշխարության աղոթք
(^1) _Դպրապետին՝ քնարով, ութ տոն ցածր՝ թավ եղանակով։ Սաղմոս Դավթի_
(^2) _Տե՛ր, երբ սրտմտես, ինձ մի՛ հանդիմանիր,
Եվ երբ բարկանաս, ինձ մի՛ պատժիր։_
(^3) _Ողորմի՛ր ինձ, Տե՜ր, որովհետեւ հիվանդ եմ ես,
Բժշկի՛ր ինձ, որովհետեւ ցնցվեցին ոսկորներս,_
(^4) _Իմ հոգին խռովվեց հույժ, իսկ դու, Տե՛ր, մինչեւ ե՞րբ..._
(^5) _Դարձի՛ր, Տե՜ր, եւ փրկի՛ր ինձ,
Ապրեցրո՛ւ ինձ, Տե՜ր, քո ողորմությամբ,_
(^6) _Որովհետեւ մահվան մեջ կամ մեռյալների աշխարհում չկա մեկը,
Որ հիշի ու խոստովանի քեզ։_
(^7) _Ես հոգնեցի իմ հեծության մեջ,
Ամեն գիշեր լվացի մահիճս,
Իմ արցունքներով թրջեցի անկողինս։_
(^8) _Սրտմտությունից աչքս խռովվեց,
Եվ ես մաշվեցի
Իմ բոլոր թշնամիների պատճառով։_
(^9) _Հեռացե՛ք ինձանից բոլորդ,
Որ անօրենություն եք գործում,_
(^10) _Որովհետեւ Տերը լսեց հեկեկանքս,
Լսեց աղաչանքս եւ աղոթքս ընդունեց։_
(^11) _Թող ամաչեն ու սարսափի մատնվեն
Իմ բոլոր թշնամիները,
Թող պարտված նահանջեն եւ ամոթով մնան շուտով։_
