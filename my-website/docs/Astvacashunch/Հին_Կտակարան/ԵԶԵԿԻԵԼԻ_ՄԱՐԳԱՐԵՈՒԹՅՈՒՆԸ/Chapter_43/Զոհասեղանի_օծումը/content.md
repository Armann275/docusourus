
Տերը վերադառնում է տաճար
(^1) Նա ինձ դուրս բերեց եւ հանեց այն դռան մոտ, որ արեւելք էր նայում։ 2 Եվ ահա Իսրայելի Աստծու փառքը գալիս էր
արեւելքի ճանապարհով. բանակի ձայնը գալիս էր բազմության ձայնի արձագանքի պես։ Գետինը չորս կողմից
լուսավորվեց փառքի լույսով։ 3 Եվ տեսիլքը, որ ես էի տեսնում, նման էր այն տեսիլքին, որ ես տեսա, երբ քաղաքն օծելու
էի մտնում։ Իմ տեսած կառքի տեսիլքը նման էր այն տեսիլքին, որ ես տեսա Քոբար գետի մոտ։ Երեսս ի վայր ընկա։
(^4) Տիրոջ փառքը արեւելք նայող դռնով տաճար մտավ։ 5 Հոգին ինձ բարձրացրեց ու տարավ ներքին գավիթը։ Ահա
տաճարը լի էր Տիրոջ փառքով։ 6 Ես էլ կանգնած էի այնտեղ։ Ահա մի ձայն այն տաճարից խոսում էր ինձ հետ։ Մի մարդ
կար մոտս.^7 նա ինձ ասաց. «Մարդո՛ւ որդի, տեսա՞ր իմ գահավորակի տեղը, իմ ոտնահետքերի տեղը. դրանցով է
հավիտյան ապրելու անունս Իսրայելի մեջ։ Իսրայելի զավակներն այլեւս չեն պղծելու իմ սուրբ անունը, ո՛չ իրենք, ո՛չ
նրանց առաջնորդներն իրենց պոռնկությամբ, ո՛չ էլ նրանց միջի իշխանները՝ իրենց սպանություններով,^8 երբ դուռս դնեմ
նրանց դռների, սեմս՝ նրանց սեմերի մոտ։ Նրանք պարիսպներ են կանգնեցրել իմ ու իրենց միջեւ, իրենց կատարած
անօրենությամբ պղծել են իմ սուրբ անունը։ Խորտակեցի նրանց իմ բարկությամբ եւ սպանելով։ 9 Գոնե հիմա իրենց
պոռնկությունը, իրենց իշխանների սպանությունն ինձնից հեռու պահեն։ Եվ ես հավիտյան բնակություն կհաստատեմ
նրանց մեջ։ 10 Դու էլ, մարդո՛ւ որդի, Իսրայելի տանը ցո՛ւյց տուր այդ տաճարը, ու թող հետ կանգնեն իրենց մեղքերից։
Ցո՛ւյց տուր դրա պատկերը, ձեւն ու հորինվածքը։ 11 Եվ նրանք թող տանջանքներ ստանան իրենց կատարած ամեն ինչի
համար։ Նկարի՛ր այդ տաճարը, նրա կառուցվածքը, ելքը, մուտքն ու կահավորանքը։ Դրա բոլոր պատվիրաններն ու
օրենքները, կանոնները ցո՛ւյց տուր նրանց, գրի՛ր նրանց առաջ։ Եվ թող պահեն իմ բոլոր օրենքներն ու պատվիրաններն
ու կատարեն դրանք։ 12 Լեռան կատարի տան պատկերը, նրա չորս կողմերի սահմանները ամենասուրբ են։ Այս է
տաճարի օրենքը»։
(^13) Զոհասեղանի չափն այս է. մի կանգուն բարձրությունը, մի կանգուն ու չորս մատ՝ խորությունը, մի կանգուն՝
լայնությունը, մի թիզ՝ եզրերի շուրջ գտնվող պսակը։ Այս է զոհասեղանի բարձրությունը.^14 փորվածքի սկզբից մինչեւ մեծ
քավությունը՝ տակից երկու կանգուն, մի կանգուն լայնությամբ, փոքր քավությունից մինչեւ մեծ քավությունը՝ չորս
կանգուն, մի կանգուն լայնությամբ։ 15 Զոհասեղանը՝ չորս կանգուն, բնից վեր մինչեւ եղջյուրները՝ մեկ կանգուն,
(^16) զոհասեղանը չորս կողմերից՝ տասներկուական կանգուն, լայնությամբ ու երկարությամբ քառակուսի։ 17 Քավությունը
տասնչորս կանգուն երկարությամբ էր, տասնչորս կանգուն լայնությամբ, չորս կողմերից էլ հավասար. նրան
շրջապատող եզրերը՝ կես կանգուն, շրջանակը՝ մեկ կանգուն։ Աստիճաններն էլ արեւելյան էին։
(^18) Տերն ինձ ասաց. «Մարդո՛ւ որդի, այսպես է ասում Տերը՝ Աստված. “Զոհասեղանը գործածելու օրվա հրահանգները
սրանք են՝ նրա վրա ողջակեզ մատուցել, շուրջը արյուն ցողել։ 19 Սադովկի որդուց սերած ղեւտացի քահանաներին, որոնք
պաշտամունք մատուցելու համար ինձ կմոտենան,- ասում է Տերը՝ Աստված,- մեղքերի քավության համար նախիրից մի


զվարակ կտաս ողջակիզելու։ 20 Թող վերցնեն սրա արյունից, դնեն զոհասեղանի չորս եղջյուրներին եւ քավության չորս
անկյուններին, ցանեն հատակի շուրջն ու դրանով սրբագործեն։ 21 Թող վերցնեն մեղքերի համար ողջակիզվող զվարակը
եւ այրեն տաճարում առանձնացված մի տեղում՝ սրբարանից դուրս։ 22 Երկրորդ օրը առանց արատի այծերից երկու
նոխազ թող վերցնեն իրենց մեղքերի համար, սրբագործեն զոհասեղանը, ինչպես որ զվարակով սրբագործեցին։

(^23) Քավությունը սրբագործելը վերջացնելուց հետո թող նախիրներից առանց արատի մի զվարակ մատուցեն, հոտից էլ՝
առանց արատի մի խոյ.^24 դրանք մատուցեն Տիրոջ առաջ, քահանաները դրանց վրա աղ ցանեն ու տանեն ողջակիզելու
Տիրոջ համար։ 25 Թող յոթ օր անընդհատ իրենց մեղքերի համար մի նոխազ մատուցեն, նախիրներից՝ մի զվարակ,
հոտերից՝ առանց արատի մի խոյ,^26 ու յոթ օր սրբագործեն զոհասեղանը, մաքրեն այն։ Թող մաքրեն նաեւ իրենց ձեռքերը։
Երբ օրերն ավարտվեն,^27 եւ երբ ութերորդ օրը լինի, քահանաները թող սեղանի վրա անեն ձեր ողջակեզը, եւ դա թող լինի
ձեր փրկության համար։ Ես էլ կընդունեմ ձեզ”»,- ասում է Տերը՝ Աստված։
