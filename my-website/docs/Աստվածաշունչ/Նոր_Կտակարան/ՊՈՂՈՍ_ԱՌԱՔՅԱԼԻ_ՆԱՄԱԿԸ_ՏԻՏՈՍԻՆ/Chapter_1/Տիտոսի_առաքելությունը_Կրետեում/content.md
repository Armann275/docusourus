
Ուղերձ եւ ողջույն
(^1) Պողոսը՝ Աստծու ծառան եւ Հիսուս Քրիստոսի առաքյալը, կոչված Աստծու ընտրյալներին բերելու հավատի եւ
ճշմարտության գիտության, որ աստվածապաշտությամբ է 2 եւ հավիտենական կյանքի հույսով։ Այդ կյանքը խոստացավ
անսուտն Աստված հավիտենական ժամանակներից առաջ,^3 բայց իր խոսքը հայտնեց իր ժամանակին՝ քարոզության
միջոցով, որն ինձ վստահվեց մեր Փրկիչ Աստծու հրամանով։ 4 Տիտոսին՝ ընդհանուր հավատի մեջ իմ սիրելի որդուն,
շնո՜րհ եւ խաղաղությո՜ւն Հայր Աստծուց եւ մեր Փրկիչ Քրիստոս Հիսուսից։
(^5) Հենց սրա համար քեզ թողեցի Կրետեում, որպեսզի պակաս բաները շտկես եւ յուրաքանչյուր քաղաքում երեցներ
կարգես, ինչպես որ պատվիրեցի քեզ։ 6 Թեկնածուն պետք է լինի անբասիր, մեկ կնոջ ամուսին, ունենա հավատացյալ
որդիներ, ովքեր անառակության մեջ ամբաստանված կամ անհնազանդ չլինեն։ 7 Որովհետեւ եպիսկոպոսը՝ որպես
Աստծու տնտես, պետք է լինի անբասիր. ո՛չ հանդուգն, ո՛չ բարկացող, ո՛չ անարգող, ո՛չ կռվազան, ո՛չ դրամաշորթ,^8 այլ
հյուրասեր, բարեսեր, խոհեմ, արդար, մաքուր, ժուժկալ,^9 ամուր կապված իր սովորած վստահելի վարդապետությանը,
որպեսզի կարողանա առողջ վարդապետությամբ հորդորել եւ կշտամբել հակառակորդներին։ 10 Քանի որ բազմաթիվ
անհնազանդներ, դատարկախոսներ, խաբեբաներ կան, մանավանդ հրեությունից դարձածների մեջ,^11 որոնց բերանը
պետք է փակել. նրանք ամբողջ տներ են քանդում եւ շահամոլությունից մղված՝ ուսուցանում են այնպիսի բաներ, որ
պետք չէ ուսուցանել։ 12 Նրանցից մեկը՝ հենց նրանց մի մարգարե, ասել է. «Կրետացիները մշտական ստախոսներ են,
չար գազաններ, դատարկապորտներ»։ 13 Եվ ճիշտ է այս վկայությունը։ Դրա համար նրանց խստագույնս կշտամբի՛ր,
որպեսզի առողջ լինեն հավատի մեջ 14 եւ ուշադրություն չդարձնեն հրեական առասպելներին եւ ճշմարտությունից
շեղված մարդկանց պատվերներին։ 15 Ամեն ինչ մաքուր է մաքուրների համար, բայց պիղծերի ու անհավատների համար
ոչինչ մաքուր չէ։ Նրանց միտքն ու խիղճը պղծված են։ 16 Հայտարարում են, թե ճանաչում են Աստծուն, բայց իրենց
գործերով ուրանում են նրան, որովհետեւ պիղծ են, անհնազանդ եւ որեւէ բարի գործի անպիտան։
