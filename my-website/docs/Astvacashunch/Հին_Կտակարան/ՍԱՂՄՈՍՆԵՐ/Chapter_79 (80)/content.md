
(^1) _Դպրապետին՝ ինչպես «անցած ժամանակների մասին»-ը։ Ասափի վկայությունը։ Սաղմոս եթովպացիների մասին_
(^2) _Դու, որ հովվում ես Իսրայելը, լսի՛ր,
Որ հոտի պես առաջնորդում ես Հովսեփին,
Որ նստում ես քերովբեների վրա, հայտնվի՛ր_
(^3) _Եփրեմի, Բենիամինի եւ Մանասեի առջեւ։
Արթնացրո՛ւ քո զորությունը եւ արի՛ մեզ փրկելու։_
(^4) _Աստվա՛ծ զորությունների, դեպի մե՛զ վերադարձիր,
Ցո՛ւյց տուր մեզ երեսդ, եւ մենք կփրկվենք։_
(^5) _Տե՛ր, Աստվա՛ծ զորությունների, մինչեւ ե՞րբ պիտի բարկանաս
Քո ծառաների աղոթքների վրա։_
(^6) _Արտասուքների հացով մեզ սնեցիր
Եվ բավական արցունք խմեցրիր մեզ։_
(^7) _Մեր հարեւանների նախատինքը դարձրիր մեզ,
Ծաղրուծանակը՝ մեր թշնամիների։_
(^8) _Աստվա՛ծ զորությունների, դեպի մե՛զ վերադարձիր,
Ցո՛ւյց տուր մեզ երեսդ, եւ մենք կփրկվենք։ Հանգիստ_
(^9) _Եգիպտոսից այգի փոխադրեցիր, հանեցիր հեթանոսներին
Եվ նրանց փոխարեն տնկեցիր_^10 _ու առաջնորդեցիր նրան։
Ամրացան նրա արմատները, եւ այն լցրեց երկիրը,_
(^11) _Նրա ստվերը լեռները ծածկեց,
Եվ նրա բարունակը Աստծու մայրին է։_
(^12) _Մինչեւ ծով տարածեց իր որթը,
Իսկ շառավիղները մինչեւ գետերն են։_
(^13) _Ինչո՞ւ քանդեցիր նրա ցանկապատը,
Որ ճանապարհի անցորդներն էլ պոկոտեն այն։_
(^14) _Անտառի խոզն ապականեց այն,
Վայրի կենդանին արածեց նրա մեջ։_
(^15) _Աստվա՛ծ զորությունների, դարձի՛ր,
Նայի՛ր երկնքից եւ տե՛ս, այցելի՛ր այս այգին,_
(^16) _Եվ խնա՛մք տար սրան, որին քո աջը տնկեց,
Մարդու որդուն, որին զորացրիր քեզնով,_
(^17) _Հրով այրված եւ ավերված, ահա պիտի կորչի քո սաստումից։_
(^18) _Քո ձեռքը թող լինի այն մարդու վրա,
Եվ քո աջը՝ այն մարդու որդու,_


_Որին զորացրիր քեզնով։_

(^19) _Մենք այլեւս չենք հեռանա քեզնից.
Դու պիտի փրկես մեզ,
Եվ մենք պիտի հռչակենք քո անունը, Տե՜ր։_
(^20) _Աստվա՛ծ զորությունների, դեպի մե՛զ դարձիր,
Ցո՛ւյց տուր մեզ երեսդ, եւ մենք կփրկվենք։_
