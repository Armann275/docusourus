
Մարդկային տխուր պայման
(^1) _«Կանանցածին մարդը սակավակյաց է ու լի բարկությամբ։_
(^2) _Ով որպես ծաղիկ էր ծաղկել, թափվեց ու ընկավ,
փախավ իբրեւ ստվեր. հաստատ չի մնա։_
(^3) _Մի՞թե դու, որ հետեւում ես այդ ամենին,
ինձ կանգնեցնելու ես քո դատաստանի առաջ։_
(^4) _Իսկ այն ո՞վ է, որ մաքուր է աղտից. ոչ ոք._
(^5) _թեկուզ եւ կյանքը երկրի վրա մեկօրյա լինի։
Արդ, հաշվված են նրա ամիսները. ժամ ես դրել, խույս չի տա երբեք։_
(^6) _Հեռո՛ւ նրանից, որ հանգստանա մի քիչ,
հաճույք ստանա իր կյանքից գեթ իբրեւ մի վարձկան։_
(^7) _Ծառի համար իսկ հույս կա.
թեեւ կտրում են, նորից է ծաղկում,
եւ նրա ճյուղերը չեն պակասում։_
(^8) _Անգամ արմատը թե որ ծերանա խորքի մեջ հողի,
բունն էլ խեղդվի քարերի մեջ,_
(^9) _ջրի հոտից իսկ կծաղկի իսկույն,
նորատունկի պես պտուղներ կտա։_
(^10) _Բայց վախճանված մարդը՝ ընկածը, գնաց եւ այլեւս գոյություն չունի։_
(^11) _Ծանծաղում է ծովն իր ժամանակին.
սպառած գետերը ցամաքում են._
(^12) _նույնպես մարդիկ թե ննջեն, վեր չեն կենա.
մինչեւ երկինքը իսպառ չլուծվի, չեն զարթնի իրենց քնից։_
(^13) _Ու երանի թե դժոխքում պահեիր եւ թաքցնեիր ինձ,
մինչեւ որ անցներ բարկությունը քո,
եւ ժամանակ ինձ նշանակեիր, հիշեիր ինձ։_
(^14) _Մարդը թե մեռնի, կապրի՞ նա դարձյալ՝
ամբողջացնելով օրերն իր կյանքի.
պիտի սպասեմ, մինչեւ որ կրկին գոյություն առնեմ։_
(^15) _Ձայն կտաս ինձ, կպատասխանեմ.
Մի՛ մերժիր գործը քո ձեռքերի։_
(^16) _Արձանագրել ես իմ վարքը.
եւ իմ մեղքերից ոչ մեկը չի վրիպել քեզանից։_
(^17) _Անօրինություններս կնքել ես քսակի մեջ.
նշել, թե ի՛նչ հանցանք եմ գործել ակամա։_
(^18) _Փլվելու ենթակա լեռը պետք է փլվի.
եւ վեմն էլ պիտի շարժվի իր տեղից։_
(^19) _Եվ ինչպես ջրերն են քարերը ողորկում,
հեղեղում դաշտերը կոշտ հողի,
այնպես էլ մարդու հույսերն ես չքացրել։_
(^20) _Մերժել ես նրան իսպառ. նա անցել գնացել է.
նրան դեմ ես դարձել ու այդպես արձակել։_
(^21) _Թեպետեւ նա բազում որդիներ ունենա,
նա այդ չի իմանա, իսկ եթե սակավ էլ լինեն, չի ճանաչի։_
(^22) _Բայց մարմինն իր նվաղած է,
իսկ հոգին նրա սգում է իր մեջ»։_

