
(^1) _Դպրապետին՝ քնարով։ Սաղմոս Դավթի_
(^2) _Աստվա՛ծ, ողորմի՛ր մեզ եւ օրհնի՛ր մեզ,
Ցո՛ւյց տուր երեսդ մեզ եւ ողորմի՛ր մեզ։ Հանգիստ_
(^3) _Որպեսզի ճանաչեն քո ճանապարհները երկրում
Եվ փրկությունդ՝ բոլոր ազգերում։_
(^4) _Ժողովուրդները քեզ պիտի խոստովանեն, Աստվա՛ծ,
Բոլոր ժողովուրդները պիտի խոստովանեն քեզ։_
(^5) _Պիտի ուրախանան եւ ցնծան ազգերը,
Որովհետեւ դու արդարությամբ ես դատում ժողովուրդներին,
Եվ երկրի ազգերին դու ես առաջնորդում։ Հանգիստ_
(^6) _Թող խոստովանեն քեզ ժողովուրդները, Աստվա՛ծ,
Թող գոհություն մատուցեն քեզ բոլոր ժողովուրդները։_
(^7) _Երկիրը տվեց իր պտուղը, եւ Աստված,
Մե՛ր Աստված օրհնեց մեզ._
(^8) _Մեր Աստվածը պիտի օրհնի մեզ,
Եվ երկրի բոլոր ծագերը պիտի վախենան նրանից։_

