
Թլփատությունը՝ ուխտի նշան
(^1) Երբ Աբրամն իննսունինը տարեկան եղավ, Տերը՝ Աստված, երեւաց Աբրամին ու ասաց նրան. «Ես եմ քո Աստվածը,
հաճելի՛ եղիր իմ առջեւ եւ անարատ։ 2 Ուխտ եմ կապելու իմ եւ քո միջեւ եւ անչափ բազմացնելու եմ քեզ»։ 3 Աբրամը
երեսնիվայր ընկավ, եւ Աստված նրան ասաց.^4 «Ահա այս է իմ ուխտը քեզ հետ. բազում ազգերի հայր պիտի լինես։
(^5) Սրանից հետո Աբրամ չպիտի կոչվես, այլ Աբրահամ [ _Հայր բազում ազգերի_ ] պիտի լինի քո անունը, որովհետեւ բազում
ազգերի հայր եմ քեզ ընտրել։ 6 Քեզ շատ եմ աճեցնելու, քեզնից ազգեր եմ հանելու, քեզնից թագավորներ են ծնվելու։ 7 Իմ
ուխտը պիտի հաստատեմ իմ եւ քո միջեւ, իմ եւ քեզնից հետո գալիք քո ժառանգների միջեւ սերնդեսերունդ, մի


հավիտենական ուխտ՝ քո Աստվածը լինելու, ինչպես նաեւ քեզնից հետո քո սերունդների Աստվածը։ 8 Քեզ ու քո
սերունդներին եմ տալու այս երկիրը, որտեղ բնակվում ես պանդխտության մեջ, քանանացիների ամբողջ երկիրը՝ իբրեւ
հավիտենական ժառանգություն։ Ես լինելու եմ նրանց Աստվածը։

(^9) Իմ ուխտը պիտի պահես ինչպես դու, այնպես էլ քեզանից հետո եկող քո զավակները սերնդեսերունդ։ 10 Այս է իմ
ուխտը, որ սերնդից սերունդ պիտի պահես իմ եւ քո միջեւ ու քեզնից հետո գալիք քո զավակների միջեւ. ձեր բոլոր արու
զավակները պիտի թլփատվեն,^11 պիտի թլփատեք ձեր մարմնի թլիփը, եւ դա թող իմ եւ ձեր միջեւ ուխտի նշանը լինի։ 12 Ձեր
արու մանուկները ութօրյա հասակում պետք է թլփատվեն սերնդեսերունդ, ինչպես նաեւ ընդոծինն ու արծաթով գնված
բոլոր օտարազգիները, որ քո սերնդից չեն։ 13 Պետք է անպայման թլփատվեն քո տան ընդոծինն ու արծաթով գնվածը։
Այդպիսով իմ ուխտը ձեր մարմնի վրա կլինի իբրեւ հավիտենական ուխտ։ 14 Անթլփատ արուն, որ չի թլփատվի ութերորդ
օրը, թող վերանա իր ազգի միջից, որովհետեւ խախտած կլինի իմ ուխտը»։
(^15) Աստված ասաց Աբրահամին. «Քո կին Սարայն այլեւս Սարայ թող չկոչվի, այլ Սառա [ _Իշխանուհի_ ] թող լինի նրա
անունը։ 16 Ես կօրհնեմ նրան եւս եւ նրանից քեզ որդի կպարգեւեմ։ Ես կօրհնեմ որդուդ, եւ նա ազգերի հայր կդառնա,
նրանից ազգերի թագավորներ կծնվեն»։
(^17) Աբրահամը դեմքը խոնարհեց, ծիծաղեց ու ինքն իրեն ասաց. «Կարո՞ղ է հարյուր տարեկան մարդը որդի ունենալ,
իննսունամյա Սառան կարո՞ղ է ծնել»։ 18 Աբրահամն ասաց Աստծուն. «Թող Իսմայելն ապրի քո առաջ»։ 19 Աստված
պատասխանեց Աբրահամին. «Այո՛. ահա քո կին Սառան քեզ համար որդի է ծնելու, եւ իմ ուխտը, որպես հավիտենական
ուխտ, հաստատելու եմ նրա հետ ու նրանից հետո գալիք սերունդների հետ։ 20 Ինչ վերաբերում է Իսմայելին, ահա լսեցի
քեզ եւ կօրհնեմ նրան. նրան կաճեցնեմ եւ անչափ կբազմացնեմ։ Նրանից տասներկու ազգ է սերելու. նրան մեծ ազգ եմ
դարձնելու։ 21 Բայց իմ ուխտը ես հաստատելու եմ Իսահակի հետ, որին Սառան կծնի քեզ համար մյուս տարի այս
ժամանակ»։ 22 Աստված վերջացրեց իր խոսքը եւ բարձրացավ նրա մոտից։
(^23) Աբրահամը վերցրեց իր որդի Իսմայելին, իր բոլոր ընդոծիններին, արծաթով գնված բոլորին եւ իր տանը եղած բոլոր
արու մարդկանց եւ նույն օրն իսկ թլփատեց նրանց, ինչպես պատվիրել էր նրան Աստված։ 24 Աբրահամն իննսունինը
տարեկան էր, երբ թլփատեց իր թլիփը,^25 իսկ իր որդի Իսմայելը տասներեք տարեկան էր, երբ թլփատվեց նրա թլիփը։
(^26) Նույն օրը թլփատվեցին Աբրահամն ու իր որդի Իսմայելը 27 եւ նրա տան բոլոր տղամարդիկ՝ թե՛ ընդոծինները, թե՛
արծաթով գնված օտարազգիները։
