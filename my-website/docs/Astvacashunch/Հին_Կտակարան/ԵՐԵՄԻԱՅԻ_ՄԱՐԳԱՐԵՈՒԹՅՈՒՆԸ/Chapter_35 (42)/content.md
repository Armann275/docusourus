
Ռաքաբիմի գերդաստանը հրաժարվում է գինի խմելուց
(^1) Հուդայի արքա Հովսիայի որդի Հովակիմի օրերին Տերն իր խոսքն ուղղեց Երեմիային՝ ասելով.
(^2) «Գնա՛ Ռաքաբիմների տունը, կանչի՛ր նրանց, բե՛ր Տիրոջ տան սրահներից մեկը եւ գինի՛ խմեցրու նրանց»։


(^3) Ես Քաբասինիայի որդի Երեմի որդի Հեքոնիային, նրա եղբայրներին ու նրա բոլոր որդիներին՝ Ռաքաբիմի ամբողջ
գերդաստանը,^4 բերեցի Տիրոջ տունը, Աստծու մարդ Գոդողիայի որդի Անանի որդու սրահը, որը գտնվում էր իշխանների
տան մոտ, ձիերի դռան պահապան Սելովմի որդի Մաասի տան վերեւում։ 5 Ռաքաբիմի որդիների առաջ դրեցի մի աման
լիքը գինի ու բաժակներ եւ ասացի նրանց. «Խմե՛ք այդ գինին»։ 6 Նրանք ասացին. «Գինի չենք խմում, որովհետեւ մեր հայր
Հոնադաբը՝ Ռեքաբի որդին, մեզ պատվիրել է ու ասել.
_“Դուք եւ ձեր որդիները հավիտյանս գինի մի՛ խմեք,_
(^7) _նաեւ տներ մի՛ շինեք,
սերմ մի՛ ցանեք եւ այգիներ մի՛ տնկեք,
այլ ձեր բոլոր օրերում բնակվե՛ք վրանների մեջ,
որպեսզի այդ երկրում, որտեղ դուք պանդուխտ եք,
շատ օրեր ապրեք”։_
(^8) Եվ մենք ամեն բանում, ինչ պատվիրել էր մեզ, ականջ դրեցինք մեր հայր Հոնադաբի՝ Ռեքաբի որդու ձայնին,- թե՛
մենք եւ թե՛ մեր կանայք, թե՛ մեր տղաներն ու աղջիկները,- որ մեր բոլոր օրերում գինի չխմենք,^9 տներ չշինենք եւ
չբնակվենք նրանց մեջ. մենք չունեցանք այգիներ, հանդեր ու ցանքեր.^10 բնակվեցինք վրանների տակ եւ լսեցինք ու
կատարեցինք այն ամենը, ինչ պատվիրել էր մեզ մեր հայր Հոնադաբը»։ 11 Բայց երբ բաբելացիների Նաբուքոդոնոսոր
արքան մտավ այս երկիրը, ասացինք. «Քաղդեացիների զորքի պատճառով, ասորեստանցիների զորքի պատճառով վեր
կենանք գնանք Երուսաղեմ եւ այնտեղ ապրենք»։
(^12) Եվ Տերը խոսքն ինձ ուղղեց՝ ասելով.
(^13) «Այսպես է ասում Զորությունների Տերը՝ Իսրայելի Աստվածը. գնա՛ եւ հայտնի՛ր Հուդայի մարդկանց ու
Երուսաղեմի բնակիչներին. “Խրատ չե՞ք առնում՝ իմ խոսքերին հետեւելու համար”,- ասում է Տերը։ 14 Ռեքաբի որդի
Հոնադաբի որդիները հավատարիմ մնացին այն պատվիրանին, որ նա տվել էր իր որդիներին՝ գինի չխմել։ Եվ նրանք
չխմեցին մինչեւ օրս, որովհետեւ հնազանդվեցին իրենց հոր պատվիրանին։ Իսկ ես սկզբից եւեթ խոսեցի ձեզ հետ, բայց
դուք չլսեցիք ինձ։ 15 Ձեզ մոտ ուղարկեցի իմ բոլոր ծառաներին՝ մարգարեներին, կանխավ ուղարկեցի, որ ամենքդ հետ
դառնաք ձեր չար ճանապարհից, ավելի բարի գործեր կատարեք, չհետեւեք օտար աստվածներին ու չծառայեք նրանց,
որպեսզի բնակվեք այդ երկրում, որ տվեցի ձեզ ու ձեր հայրերին։ Բայց դուք չխոնարհեցրիք ձեր ականջները եւ չլսեցիք
ինձ։ 16 Ռեքաբի որդի Հոնադաբի որդիները պահեցին իրենց հոր տված պատվիրանը, իսկ այդ ժողովուրդը չլսեց ինձ»։
(^17) Դրա համար էլ այսպես է ասում Զորությունների Տերը՝ Իսրայելի Աստվածը. «Ահավասիկ ես Հուդայի եւ
Երուսաղեմի բոլոր բնակիչների վրա պիտի բերեմ այն բոլոր չարիքները, որոնց մասին խոսել էի, որովհետեւ ասացի
նրանց, բայց չլսեցին, կանչեցի նրանց, բայց ինձ պատասխան չտվին»։
(^18) Իսկ Ռեքաբի տան մարդկանց այսպես ասաց Երեմիան. «Այսպես է ասում Զորությունների Տերը՝ Իսրայելի
Աստվածը.
“Քանի որ Ռեքաբի որդի Հոնադաբի որդիները հետեւեցին իրենց հոր պատվիրանին, հավատարիմ մնացին նրա
բոլոր հրամաններին՝ կատարելով այն ամենը, ինչ որ նրանց պատվիրել էր իրենց հայրը,^19 դրա համար այսպես է ասում
Զորությունների Տերը՝ Իսրայելի Աստվածը. այս աշխարհի ողջ գոյության ընթացքում թող Ռեքաբի որդի Հոնադաբի
որդիներից այր մարդ չպակասի իմ առաջ կանգնելու համար”»։
