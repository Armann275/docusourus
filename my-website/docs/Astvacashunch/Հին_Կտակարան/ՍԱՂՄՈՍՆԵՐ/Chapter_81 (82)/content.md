
(^1) _Սաղմոս Ասափի
Աստված կանգնեց աստվածների ժողովի մեջ
Եվ նրանց մեջ դատ արեց._
(^2) _Մինչեւ ե՞րբ պիտի դատեք անիրավությամբ
Եվ մեղավորների կողմը բռնեք։_
(^3) _Որբի եւ այրու դա՛տը տեսեք,
Խոնարհի եւ անտունի իրավո՛ւնքը տեսեք։_
(^4) _Ապրեցրե՛ք աղքատին եւ տնանկին.
Մեղավորի ձեռքերից փրկե՛ք նրանց։_
(^5) _Չիմացան եւ չհասկացան, խավարի մեջ ընթացան,
Եվ երկրի բոլոր հիմքերը շարժվեցին։_
(^6) _Ես ասացի. «Աստվածներ եք դուք,
Կամ բոլորդ՝ Բարձրյալի որդիներ։_
(^7) _Ահավասիկ դուք մեռնում եք մարդկանց նման
Եվ ընկնում եք, ինչպես մեկն իշխաններից։_
(^8) _Ելի՛ր, Աստվա՛ծ, եւ դատի՛ր երկիրը, որովհետեւ
Դու ես ժառանգելու բոլոր հեթանոսներին»։_
