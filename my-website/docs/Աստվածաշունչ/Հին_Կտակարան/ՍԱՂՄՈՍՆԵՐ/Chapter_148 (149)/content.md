
(^1) _Ալելուիա՝ Անգեոսի եւ Զաքարիայի
Օրհնեցե՛ք Տիրոջը երկնքից,
Օրհնեցե՛ք նրան բարձունքներից,_
(^2) _Օրհնեցե՛ք նրան, նրա բոլո՛ր հրեշտակներ,
Օրհնեցե՛ք նրան, նրա բոլո՛ր զորություններ._
(^3) _Օրհնեցե՛ք նրան, արեգա՛կ եւ լուսի՛ն,
Օրհնեցե՛ք նրան, ողջ աստղե՛ր եւ լո՛ւյս._
(^4) _Օրհնեցե՛ք նրան, երկինքների՛ երկինքներ,
Ջրե՛ր, որ վեր եք երկնից,_
(^5) _Օրհնեցե՛ք Տիրոջ անունը։
Որովհետեւ նա ասաց, եւ եղան,
Հրամայեց, եւ հաստատվեցին։_
(^6) _Հաստատեց նրանց հավիտյանս հավիտենից.
Սահման դրեց, որը չի խախտվի։_
(^7) _Օրհնեցե՛ք Տիրոջը երկրից,
Վիշապնե՛ր եւ բոլո՛ր անդունդներ,_
(^8) _Հո՛ւր եւ կարկո՛ւտ, ձյո՛ւն եւ սառո՛ւյց,
Հո՛ղմ եւ մրրի՛կ, որ նրա խոսքն եք կատարում։_
(^9) _Լեռնե՛ր եւ բոլո՛ր բլուրներ,
Պտղաբե՛ր ծառեր եւ բոլո՛ր մայրիներ,_
(^10) _Գազաննե՛ր եւ բոլոր անասուննե՛ր,
Սողուննե՛ր եւ բոլոր թեւավո՛ր թռչուններ,_
(^11) _Երկրի թագավորնե՛ր՝ զորքերով մեկտեղ,
Իշխաննե՛ր եւ երկրի բոլո՛ր դատավորներ,_
(^12) _Երիտասարդնե՛ր եւ կույսե՛ր,
Ծերե՛ր եւ մանուկնե՛ր,_^13 _օրհնեցե՛ք Տիրոջ անունը։
Միայն նրա անունը բարձր եղավ.
Նրան խոստովանությունը՝ երկնքում եւ երկրում։_
(^14) _Տերը բարձրացնում է իր ժողովրդի զորությունը.
Օրհնությո՜ւն նրա բոլոր սրբերին.
Որդիներին Իսրայելի,
Ժողովրդին, որ մոտ է Տիրոջը։_
