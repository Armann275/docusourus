
(^1) Ամեն մի քահանայապետ, մարդկանց միջից ընտրվելով, պաշտոն ունի մարդկանց կողմից Աստծու հետ
հարաբերության մեջ լինելու, որպեսզի ընծաներ եւ զոհեր մատուցի մեղքերի քավության համար։ 2 Նա որոշ չափով միայն
կարող է չարչարակից լինել անգետներին եւ մոլորվածներին, քանի որ ինքն էլ տկարությամբ պատված մարդ է։ 3 Դրա
համար նա պետք է ինչպես ժողովրդի, այնպես էլ իր համար ընծաներ մատուցի մեղքերի քավության համար։ 4 Եվ որեւէ
մեկը ոչ թե ինքն իրենից է առնում այս պատիվը, այլ առնում է նա, ով Աստծուց է կանչված, ինչպես Ահարոնը։ 5 Նույնպես
եւ Քրիստոսը ոչ թե ինքն իրեն փառավորեց քահանայապետ դառնալու համար, այլ նա, ով նրան ասաց. _«Դու ես իմ որդին,
ես այսօր ծնեցի քեզ»_ (Սաղ. 2.7)։
(^6) Ինչպես որ մի ուրիշ տեղ էլ ասում է.
_«Դու հավիտյան քահանա ես,
ըստ Մելքիսեդեկի կարգի» (Սաղ. 109(110).4)։_
(^7) Նա էր, որ մարմնի մեջ եղած իր օրերում աղոթքներ եւ պաղատանքներ էր մատուցում ուժգին գոչումով եւ
արտասուքներով նրան, ով կարող էր փրկել իրեն մահվանից։ Եվ լսելի եղավ իր բարեպաշտության համար։ 8 Թեպետեւ
Որդի էր, բայց իր չարչարանքների միջոցով հնազանդություն սովորեց 9 եւ կատարյալ դառնալով՝ բոլոր իրեն
հնազանդվողներին հավիտենական փրկության պատճառ դարձավ 10 եւ Աստծուց անվանվեց Քահանայապետ, ըստ
Մելքիսեդեկի կարգի։
(^11) Այս մասին մենք շատ խոսք ունենք ասելու, բայց դրանք դժվար է բացատրել, քանզի թուլամիտ եղաք հասկանալու
մեջ։ 12 Հակառակ այն բանի, որ դուք ժամանակի ընթացքում ուսուցիչներ պետք է լինեիք, բայց ահա հարկավոր է, որ
սովորեք, թե ի՛նչ են Աստծու պատգամի նախատարրերը։ Դուք կաթի կարիք ունեք եւ ոչ թե պինդ կերակրի.^13 քանի որ
ով կաթնակեր է, անգիտակ է արդարության խոսքին, քանզի երեխա է։ 14 Իսկ պինդ կերակուրը հասուն մարդկանց
համար է, որոնց զգայարանները, քանի որ նրանք չափահաս են, վարժ են լավը եւ վատը զանազանելու մեջ։
