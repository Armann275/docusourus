
(^1) _Դպրապետին։ Սաղմոս Դավթի
Անզգամն ասաց իր սրտում. «Աստված չկա»։
Ապականվեցին եւ պղծվեցին իրենց անօրենությունների մեջ,
Եվ չկա մեկը, որ բարություն գործի։_
(^2) _Տերը երկնքից նայեց մարդկանց բոլոր որդիներին՝
Տեսնելու, թե կա՞ Աստծուն փնտրող մի իմաստուն մարդ։_
(^3) _Ամենքը միասին խոտորվեցին եւ անպիտան դարձան,
Չկա բարություն անող, մինչեւ իսկ մեկ հոգի չկա։_
(^4) _Ինչպե՞ս է, որ նրանք չեն գիտակցում,
Որ անօրենություն են գործում.
Ովքեր ուտում են իմ ժողովրդին որպես հացի կերակուր
Եվ չեն դիմում Տիրոջը։_
(^5) _Այնտե՛ղ կսարսռան երկյուղից, որտեղ երկյուղ չկա,
Որովհետեւ Տերն արդարների ազգի մեջ է։_
(^6) _Անարգեցիք աղքատի խորհուրդը,
Բայց Տերն է նրա հույսը։_
(^7) _Սիոնից ո՞վ կտա փրկությունն Իսրայելի։
Երբ Տերն իր ժողովրդին վերադարձնի գերությունից,
Հակոբը կցնծա, եւ Իսրայելը ուրախ կլինի։_
