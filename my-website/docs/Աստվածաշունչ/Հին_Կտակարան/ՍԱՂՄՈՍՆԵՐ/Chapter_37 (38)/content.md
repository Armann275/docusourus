
Ապաշխարության աղոթք
(^1) _Սաղմոս Դավթի՝ շաբաթօրյա զոհաբերության_
(^2) _Տե՜ր, քո սրտմտությամբ մի՛ հանդիմանիր ինձ
Եվ մի՛ խրատիր ինձ քո բարկությամբ։_
(^3) _Քանզի նետերդ խոցեցին ինձ, եւ ձեռքդ ծանրացավ վրաս։_
(^4) _Մարմնիս համար բժշկություն չկա քո բարկության պատճառով։
Ոսկորներս խաղաղություն չունեն իմ մեղքերի պատճառով։_
(^5) _Անօրենություններս գլխիցս էլ վեր բարձրացան
Եվ ծանր բեռի պես ծանրացան վրաս։_
(^6) _Անզգամությանս պատճառով նեխեցին եւ փտեցին վերքերն իմ։_
(^7) _Տառապեցի եւ հույժ խոնարհ դարձա,
Ամբողջ օրը տրտում շրջեցի,_
(^8) _Քանզի հոգիս լցվեց չարչարանքներով,
Եվ մարմնիս համար բժշկություն չկա։_
(^9) _Չարչարվեցի եւ չափազանց խոնարհ դարձա,
Մռնչացի սրտիս հեծությունից։_
(^10) _Ո՜վ Տեր, իմ ողջ ցանկությունը քո առջեւ է,
Եվ հեծեծանքս չծածկվեց քեզանից։_
(^11) _Սիրտս իմ ներսում խռովվեց, եւ ուժս լքեց ինձ.
Ինձ լքեց նույնիսկ լույսն աչքերիս։_
(^12) _Իմ բարեկամներն ու մերձավորները_


_Մոտեցան ու կանգնեցին իմ դեմ.
Եվ մերձավորներս ինձանից հեռու մնացին։_

(^13) _Իմ մասին չար մտածողները բռնադատում էին ինձ
Եվ հոգիս էին ուզում.
Անօրենություն խոսեցին
Եվ զօրհանապազ նենգություն մտածեցին։_
(^14) _Իսկ ես խուլի պես էի, որ չի լսում,
Համրի պես, որ բերանը չի բացում._
(^15) _Ես եղա այն մարդու պես, որ չի լսում
Եվ խոսքեր չունի իր բերանում։_
(^16) _Ես քեզ վրա հույս դրեցի, Տե՜ր, եւ դու կլսես ինձ, Տե՜ր, Աստվա՛ծ իմ։_
(^17) _Ասացի. «Թող թշնամիներս չծիծաղեն ինձ վրա,
Քանզի երբ ոտքս սայթաքեց, նրանք մեծ-մեծ խոսեցին իմ դեմ»։_
(^18) _Ես պատրաստ եմ տանջանքների,
Եվ ցավերս իմ առջեւ են ամեն ժամ։_
(^19) _Ուստի կպատմեմ իմ անօրենությունները
Եվ կհոգամ մեղքերիս համար։_
(^20) _Իսկ արդ իմ թշնամիները կենդանի են եւ ավելի հզոր, քան ես.
Բազում են ինձ հանիրավի ատողները,_
(^21) _Ովքեր ինձ բարու փոխարեն չար հատուցեցին,
Չարախոսեցին իմ մասին,
Քանզի արդարության հետեւից էի ընթանում։_
(^22) _Մի՛ լքիր ինձ, Տե՜ր, Աստվա՛ծ իմ, մի՛ հեռացիր ինձանից,_
(^23) _Նայի՛ր, որ ինձ օգնես, ո՜վ իմ փրկիչ, Տե՜ր։_
