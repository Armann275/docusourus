
Վա՜յ եթովպացի սուրհանդակներին
(^1) _Վա՜յ եթովպացիներին՝ գետի այն կողմում
առագաստանավերին ապավինած երկրին,_
(^2) _որ ընծաներ էր ուղարկում ծովով_


եւ մագաղաթյա հրովարտակներ՝ ջրերի կոհակների վրայով,
որպեսզի արագընթաց սուրհանդակները գնան գոռոզացած ազգի մոտ,
ազգ, որ օտար է ու չար,
եւ դրանից ավելին ոչ ոք չի կարող լինել,
ազգ, որ անհույս է ու ոտքի տակ տրված։
Եվ այժմ ամբողջ երկրի գետերն^3 աշխարհի պես բնակեցված են.
պիտի բնակեցվի նրանց երկիրը,
երբ նշանը լեռան վրայից վերանա,
եւ լսելի լինի փողի ձայնի նման,
(^4) _քանզի այսպես ասաց ինձ Տերը.
«Ապահովություն պիտի լինի իմ քաղաքում,
ինչպես միջօրեի տոթագին լույսը
եւ ամառային օրերի զով ամպը»։_
(^5) _Նախքան հունձը, երբ ծաղիկը բողբոջելու լինի,
երբ խաղողի ծաղիկը բացվի ու ազոխ դառնա,
մանր-մունր ողկույզները պիտի կտրեն մանգաղով,
ճյուղերը պիտի հատեն ու դեն նետեն։_
(^6) _Ամեն ինչ պիտի թողնի երկնքի թռչուններին
եւ երկրի գազաններին.
նրանց վրա պիտի հավաքվեն երկնքի թռչունները,
երկրի բոլոր գազանները պիտի հասնեն նրանց վրա։_
(^7) Այն ժամանակ Զորությունների Տիրոջն ընծաներ պիտի մատուցվեն տանջված ու խոնարհ ժողովրդի կողմից, այդ
օրերից հետո եւ հավիտենական ժամանակներում՝ մեծ ժողովրդի կողմից, մի ազգից, որ ոտնատակ է տրվել, բայց հույսով
է մնացել եւ ապրում է իր երկրում՝ գետի այն կողմում, այն տեղում, որտեղ կոչվեց Զորությունների Տիրոջ անունը Սիոն
լեռան վրա։
