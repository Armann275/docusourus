
Ցեղերին տրված կարգադրությունը իջեւանում
(^1) Տերը խոսեց Մովսեսի եւ Ահարոնի հետ եւ ասաց. (^2) «Յուրաքանչյուր մարդ թող իր գնդի դրոշակի տակ քայլի՝ ըստ
իր նահապետական տան։ Իսրայելի որդիները թող բանակեն ըստ իրենց բանակատեղիի կարգի։
(^3) Արեւելյան կողմում նախ թող Հուդայի ցեղը բանակի իր զորքով, եւ Հուդայի որդիների իշխանը Ամինադաբի որդի
Նաասովնը լինի։ 4 Նրա զորքում հաշվառված է 74,600 մարդ։ 5 Ապա թող բանակի Իսաքարի ցեղը, եւ Իսաքարի որդիների
իշխանը Սովգարի որդի Նաթանայելը լինի։ 6 Նրա զորքում հաշվառված է 54,400 մարդ։ 7 Նրանց կողքին թող բանակի
Զաբուղոնի ցեղը, եւ Զաբուղոնի որդիների իշխանը Քելոնի որդի Եղիաբը լինի։ 8 Նրա զորքում հաշվառված է 57,400
մարդ։ 9 Այս բոլորը կազմում են Հուդայի բանակը՝ 186,400. իրենց զորքով առաջինը թող գնան։
(^10) Ռուբենի բանակը թող հարավային կողմում հաստատվի իր գնդով, եւ Ռուբենի որդիների իշխանը Սեդիուրի որդի
Եղիսուրը լինի։ 11 Նրա զորքում հաշվառված է 46,500 մարդ։ 12 Նրանց կողքին թող բանակի Շմավոնի ցեղը, եւ Շմավոնի
որդիների իշխանը Սուրիսադայի որդի Սաղամիելը լինի։ 13 Նրա զորքում հաշվառված է 59,300 մարդ։ 14 Նրանց կողքին
թող բանակի Գադի ցեղը, եւ Գադի որդիների իշխանը Ռագուելի որդի Եղիսափանը լինի։ 15 Նրա զորքում հաշվառված է
45,650 մարդ։ 16 Այս բոլորը կազմում են Ռուբենի բանակը՝ 151,450 մարդ. իրենց զորքով երկրորդը թող գնան։
(^17) Այնուհետեւ պիտի շարժվի Վկայության խորանը եւ ղեւտացիների խումբը՝ բանակների մեջտեղում. ինչպես որ
բանակում են, այնպես էլ թող գնան՝ յուրաքանչյուրն ըստ իր կարգի՝ միմյանց հետեւից։
(^18) Եփրեմի բանակը թող ծովի կողմում հաստատվի իր զորքով հանդերձ, եւ Եփրեմի որդիների իշխանը Եմիուդի որդի
Եղիսաման լինի։ 19 Նրա զորքում հաշվառված է 40,500 մարդ։ 20 Նրանցից հետո թող բանակի Մանասեի ցեղը, եւ
Մանասեի որդիների իշխանը Փադասուրի որդի Գամաղիելը լինի։ 21 Նրա զորքում հաշվառված է 32,300 մարդ։
(^22) Նրանցից հետո բանակողը Բենիամինի գունդը թող լինի, եւ Բենիամինի որդիների իշխանը Գեդեոնի որդի Աբիդանը
լինի։ 23 Նրա զորքում հաշվառված է 35,400 մարդ։ 24 Այս բոլորը կազմում են Եփրեմի բանակը՝ 180,200 մարդ. իրենց
զորքով երրորդը թող գնան։
(^25) Դանի բանակը թող հյուսիսային կողմում հաստատվի իր զորքով հանդերձ, եւ Դանի որդիների իշխանը
Ամիսադայի որդի Աքիեզերը լինի։ 26 Նրա զորքում հաշվառված է 62,700 մարդ։ 27 Նրանցից հետո բանակողը Ասերի ցեղը
թող լինի, եւ Ասերի որդիների իշխանը Եքրանի որդի Փագեելը լինի։ 28 Նրա զորքում հաշվառված է 41,500 մարդ։
(^29) Նրանցից հետո բանակողը Նեփթաղիմի ցեղը թող լինի, եւ Նեփթաղիմի որդիների իշխանը Ենանի որդի Աքիրեն լինի։
(^30) Նրա զորքում հաշվառված է 53,400 մարդ։ 31 Այս բոլորը կազմում են Դանի բանակը՝ 157,600 մարդ, իրենց զորքով
վերջինը թող գնան՝ ըստ իրենց գնդերի»։
(^32) Այս է Իսրայելի որդիների հաշվառումը՝ ըստ իրենց նահապետական տների, բանակների ամբողջական
հաշվառումով, իրենց զորախմբերով հանդերձ՝ 603,650 մարդ։
(^33) Ղեւտացիները, սակայն, նրանց հետ չհաշվառվվեցին, ինչպես որ Տերը պատվիրել էր Մովսեսին։
(^34) Իսրայելի որդիներն արեցին այն ամենը, ինչ Տերը հրամայել էր Մովսեսին։ Նրանք բանակում էին ըստ իրենց
գնդերի եւ մեկնում՝ յուրաքանչյուրն իր զորախմբի հետ, ըստ իրենց նահապետական տների։
