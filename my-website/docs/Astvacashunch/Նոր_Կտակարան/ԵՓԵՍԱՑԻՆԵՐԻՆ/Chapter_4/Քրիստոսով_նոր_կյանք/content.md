
Բոլորս մեկ մարմին
(^1) Արդ, ես՝ Տիրոջ համար բանտարկյալս, աղաչում եմ ձեզ, որ ապրեք այնպես, ինչպես վայել է այն կոչմանը, որին
Աստված ձեզ կոչեց,^2 ամբողջական խոնարհությամբ, հեզությամբ ու համբերատարությամբ՝ հանդուրժելով միմյանց
սիրով,^3 ջանալով պահել հոգու միությունը խաղաղության կապով։ 4 Մեկ մարմին եւ մեկ հոգի, ինչպես որ մեկ է հույսը,
որին Աստված ձեզ կոչեց։ 5 Մեկ է Տերը, մեկ՝ հավատը, մեկ՝ մկրտությունը,^6 մեկ՝ Աստված, բոլորի Հայրը, որ բոլորի վրա
է, բոլորի միջոցով գործում է եւ մեր՝ բոլորիս մեջ է։ 7 Բայց մեզնից յուրաքանչյուրին շնորհ է տրված՝ Քրիստոսի պարգեւած
չափով։ 8 Ահա թե ինչու է ասվում.
_«Ելավ բարձունքները, իր հետ գերիներ տարավ
եւ պարգեւներ տվեց մարդկանց» (Սաղ. 67(68).18)։_
(^9) «Ելավ»-ն ի՞նչ է նշանակում, եթե ոչ այն, որ նախ երկրի ստորին կողմն իջավ։ 10 Նա, որ իջավ, նույն ինքն է, որ
բարձրացավ բոլոր երկինքներից վեր, որպեսզի ամեն ինչ իրենով լցնի։ 11 Նա ոմանց կարգեց առաքյալ, ոմանց՝ մարգարե,
ոմանց՝ ավետարանիչ, ոմանց՝ հովիվ ու ուսուցանող՝ 12 պատրաստելու սրբերին իրենց ծառայության մեջ, ի շինություն
Քրիստոսի մարմնի,^13 մինչեւ բոլորս հասնենք հավատի միության եւ Աստծու Որդու ճանաչողության, կատարյալ մարդու՝
Քրիստոսի լիակատար հասունության չափի։ 14 Որպեսզի այսուհետեւ չլինենք երեխաներ, որոնք տարուբերվում ու
քշվում են տարբեր վարդապետությունների հողմերից, մարդկանց խաբեբայությամբ, որոնք խորամանկությամբ
խաբում ու մոլորեցնում են։ 15 Այլ խոսելով ճշմարտապես, սիրով՝ ամեն բան աճեցնենք դեպի նա, որ գլուխն է, Քրիստոս,
(^16) որից ամբողջ մարմինը՝ միասնական ու ներդաշնակ, զանազան հոդերի օգնությամբ, յուրաքանչյուր մասի
ներգործության չափով, իր աճումն է ձեռք բերում՝ կառուցելու ինքն իրեն սիրո մեջ։
(^17) Արդ, այս եմ ասում ու հաստատում եմ Տիրոջով. այլեւս չապրեք այնպես, ինչպես հեթանոսներն են ապրում իրենց
մտքի ունայնությամբ։ 18 Նրանց միտքը խավարել է, օտարացած են Աստծու կյանքից իրենց տգիտության պատճառով,


որ նրանց մեջ է, իրենց սրտի կուրության հետեւանքով։ 19 Նրանք իրենց հույսը կտրեցին եւ ագահորեն անձնատուր եղան
անառակության ու ամեն տեսակ պղծության։

(^20) Բայց դուք այսպես չսովորեցիք Քրիստոսին, (^21) քանի որ լսեցիք նրա մասին եւ կրթվեցիք նրանով, համաձայն այն
ճշմարտության, որ Հիսուսի մեջ է։ 22 Ուստի հեռո՛ւ վանեք ձեզնից հին մարդուն, որ ապականվում է խաբուսիկ
ցանկություններով, համաձայն իր նախկին ապրելակերպի,^23 նորոգվե՛ք ձեր հոգով ու մտածելակերպով, 24 դարձե՛ք նոր
մարդ, որ ստեղծված է Աստծու պատկերի համաձայն, ապրե՛ք արդարությամբ, սրբությամբ ու ճշմարտությամբ։
(^25) Ուստի հեռո՛ւ վանեք ստախոսությունը, _յուրաքանչյուր ոք թող իր ընկերոջն ասի ճշմարտությունը_ (Զաք. 8.16), որովհետեւ
միմյանց անդամներ ենք։ 26 _Թե բարկանաք, չմեղանչե՛ք_ (Սաղ. 4.4). արեգակը թող ձեր բարկության վրա մայր չմտնի,^27 եւ
սատանային առիթ մի՛ տվեք։ 28 Ով գողանում էր, այլեւս թող չգողանա, ավելին՝ թող աշխատի սեփական ձեռքերով բարիք
արտադրել, որպեսզի կարող լինի տալու նրան, ով կարիքի մեջ է։ 29 Որեւէ տգեղ խոսք ձեր բերանից թող չելնի, այլ միայն
բարի խոսք, որ անհրաժեշտ ու կառուցող է, որպեսզի Աստծու շնորհով լցվի նա, ով այն լսում է։ 30 Եվ մի՛ տրտմեցրեք
Աստծու Սուրբ Հոգին, որով կնքվեցիք փրկության օրվա համար:
(^31) Ամեն դառնություն, բարկություն, զայրույթ, աղաղակ ու հայհոյություն թող վերանա ձեզնից ամբողջ չարությամբ
հանդերձ։ 32 Միմյանց հանդեպ քաղցր ու գթա՛ծ եղեք, ներե՛ք միմյանց, ինչպես Աստված Քրիստոսի միջոցով ներեց մեզ։
