
Փղշտացիների կործանումը
Այլազգիների մասին

1 [62]Տիրոջ խոսքն այլազգիների մասին՝ ուղղված Երեմիա մարգարեին, երբ փարավոնը դեռ չէր ավերել Գազան։

(^2) Այսպես է ասում Տերը.
_«Ահավասիկ ջրեր են բարձրանում հյուսիսից,
որոնք, հորդահոս հեղեղների վերածվելով,
պիտի ողողեն երկիրն ամբողջությամբ,
քաղաքն իր բնակիչներով։
Պիտի գոչեն մարդիկ,
եւ երկրի բոլոր բնակիչները աղաղակ պիտի բարձրացնեն_
(^3) _ասպատակող հեծելազորի զենքերի ու ոտքերի ձայնից,
նրա կառքերի շաչյունից
եւ դրանց անիվների շառաչից։ Հայրերը չպիտի դառնան դեպի իրենց որդիները,
որովհետեւ նրանց ձեռքերը պիտի թուլանան_
(^4) _այն օրը, որը վրա է հասնելու
բոլոր այլազգիներին կորստյան մատնելու համար։
Կորստյան պիտի մատնեմ նաեւ Ծուրն ու Ծայդանը [* եւ Ο ́ Տյուրոսն ու Սիդովնը]
եւ նրանց մյուս բոլոր օգնականներին»։
Տերը ոչնչացնելու է կղզիներում եւ Գամիրքում մնացած այլազգիներին։_
(^5) _Գազայում այնպիսի սուգ պիտի լինի,
որ մարդիկ խուզեն իրենց գլուխները,
Ասկաղոնը պիտի ոչնչանա,
ինչպես եւ Ենակի որդիների մնացորդները։ Մինչեւ ե՞րբ պիտի կոտորես,_
(^6) _դու, Տիրո՛ջ սուր,
մինչեւ ե՞րբ դադար չպիտի առնես,
վերադարձի՛ր քո պատյանը,
հանգի՛ստ առ, հե՛տ կանգնիր։_
(^7) _Ինչպե՞ս դադար առնի նա.
չէ՞ որ Տերը հրամայեց նրան հարձակվել Ասկաղոնի եւ նրանց վրա,
ովքեր մնացել էին ծովեզերքին։_
