
Տիրոջ խոսքը տաճարի վերակառուցման մասին
(^1) Դարեհ արքայի երկրորդ տարում՝ վեցերորդ ամսին, որ ամսվա առաջին օրն էր, Տիրոջ խոսքը եղավ Անգեոս
մարգարեի միջոցով եւ ասաց. «Խոսի՛ր Զորաբաբելի՝ Հուդայի ցեղից Սաղաթիելի որդու, եւ Հեսուի՝ Հովսեդեկ
քահանայապետի որդու հետ եւ ասա՛.^2 “Այսպես է ասում Ամենակալ Տերը. “Այդ ժողովուրդն ասում է, թե չի հասել Տիրոջ
տունը շինելու ժամանակը”»։ 3 Եվ Տիրոջ խոսքը եղավ Անգեոս մարգարեի միջոցով, եւ ասաց.^4 «Միայն ձե՞զ համար կլինի
ժամանակ՝ գմբեթավոր տներում բնակվելու, իսկ իմ տունն ավերակ է»։ 5 Արդ, այսպես է ասում Ամենակալ Տերը.
«Քննեցե՛ք ձեր սրտերը ձեր ճանապարհներին։ 6 Ցանում էիք շատ եւ հավաքում քիչ, ուտում էիք, բայց չէիք հագենում,
խմում էիք, բայց հագուրդ չէիք ստանում, հագնում էիք, բայց չէիք տաքանում դրանցով, եւ ով իր վարձն էր հավաքում,
ծակոտված կապոցների մեջ էր հավաքում»։ 7 Այսպես է ասում Ամենակալ Տերը. «Քննեցե՛ք ձեր սրտերը ձեր
ճանապարհներին։ 8 Բարձրացե՛ք լեռը, փա՛յտ կտրեք եւ շինե՛ք այդ տունը, եւ կհիանամ դրանով ու կփառավորվեմ,-
ասում է Տերը։ 9 Շատին սպասեցիք, եւ քիչը եղավ, դուք ներս՝ տներ կրեցիք, իսկ ես դուրս փչեցի այն»։ Դրա համար
այսպես է ասում Ամենակալ Տերը. «Քանի որ իմ տունն ավերակ է, եւ դուք շտապում եք յուրաքանչյուրն իր տունը,^10 դրա
համար երկինքը կպահի քո անձրեւը, եւ երկիրը կխափանի իր արդյունքը։ 11 Ես սուր կբերեմ երկրի վրա, ցորենի վրա,
գինու վրա, յուղի վրա ու երկրի բոլոր բույսերի վրա, մարդկանց վրա ու անասունի վրա եւ նրանց ձեռքերի բոլոր
վաստակների վրա»։
(^12) Եվ Զորաբաբելը՝ Հուդայի ցեղից Սաղաթիելի որդին, Հեսուն՝ Հովսեդեկ քահանայապետի որդին, եւ ժողովրդի բոլոր
մնացորդները լսեցին Տիրոջ՝ իրենց Աստծու ձայնը եւ Անգեոս մարգարեի պատգամները, ինչպես որ Տերը՝ իրենց
Աստվածը, նրան ուղարկեց իրենց մոտ. եւ ժողովուրդը վախեցավ Տիրոջ հայացքից։ 13 Եվ Անգեոսը՝ Տիրոջ
պատգամաբերների մեջ Տիրոջ պատգամաբերը, ժողովրդին ասաց. «Ես ձեզ հետ եմ,- ասում է Տերը»։ 14 Եվ Տերն
արթնացրեց Զորաբաբելի՝ Հուդայի ցեղից Սաղաթիելի որդու ոգին, Հեսուի՝ Հովսեդեկ քահանայապետի որդու ոգին եւ
ժողովրդի բոլոր մնացորդների ոգին. եւ մտնում եւ իրենց Աստծո՝ Ամենակալ Տիրոջ տանը գործ էին անում։ 15 Վեցերորդ
ամսվա քսանչորսին՝ Դարեհ արքայի երկրորդ տարում։
