
(^1) _Աղոթք Դավթի՝ իմաստության, երբ նա քարայրում էր_
(^2) _Իմ ձայնով ես Տիրոջն աղոթեցի,
Իմ ձայնով Տիրոջն աղաչեցի,_
(^3) _Տիրոջ առջեւ պիտի սփռեմ իմ աղոթքները,
Նրա առջեւ պիտի պատմեմ նեղություններս։_
(^4) _Երբ հոգիս նվաղեց իմ մեջ, դու, Տե՜ր,
Ճանաչեցիր իմ շավիղները.
Ճանապարհին, որով գնում էի, որոգայթ լարեցին։_
(^5) _Նայում էի աջ ու տեսնում, որ չկար մեկը, որ ինձ ճանաչեր,
Փախուստս էլ անօգուտ եղավ,
Եվ չկար մեկը, որ փնտրեր հոգիս։_
(^6) _Աղաղակեցի քեզ, Տե՜ր, եւ ասացի.
«Դու ես իմ հույսը եւ իմ բաժինը ողջերի աշխարհում»։_
(^7) _Լսի՛ր, Տե՜ր, իմ աղոթքը,
Որովհետեւ ես հույժ տկարացա.
Փրկի՛ր ինձ իմ հալածիչներից,
Որովհետեւ ինձանից հզոր եղան։_
(^8) _Տե՜ր, հանի՛ր ինձ բանտից,
Որ գոհություն մատուցեմ քո անվանը
Արդարների հավաքին,
Քանի որ օգնեցիր ինձ։_

