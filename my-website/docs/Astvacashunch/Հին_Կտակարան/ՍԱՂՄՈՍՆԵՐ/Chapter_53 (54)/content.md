
(^1) _Դպրապետին՝ քնարով։ Դավթի՝ սաղմոս իմաստության,_ (^2) _երբ զիփացիները եկան եւ Սավուղին ասացին. «Ահա
Դավիթը թաքնվել է մեզ մոտ»_
(^3) _Ո՜վ Աստված, քո անունով փրկի՛ր ինձ
Եվ քո զորությամբ արդարացրո՛ւ ինձ։_
(^4) _Ո՜վ Աստված, լսի՛ր աղոթքս,
Ակա՛նջ դիր իմ խոսքերին։_
(^5) _Օտարները հարձակվեցին ինձ վրա,
Հզորները կյանքս խլել ուզեցին
Եվ քեզ, Աստվա՛ծ, իբրեւ իմ օգնական չհամարեցին։_
(^6) _Ահա Տերն է իմ օգնականը,
Եվ Տերը՝ իմ հոգու պահապանը։_
(^7) _Դարձնելով չարը թշնամիներիս վրա՝_


Կորցրո՛ւ նրանց քո ճշմարտությամբ։
(^8) _Ես իմ կամքով քեզ զոհեր պիտի մատուցեմ
Եվ պիտի խոստովանեմ քո անունը, Տե՛ր,
Որովհետեւ բարի է։_
(^9) _Իմ բոլոր նեղություններից փրկեցիր ինձ,
Եվ իմ աչքը տեսավ թշնամիներիս կործանումը։_
