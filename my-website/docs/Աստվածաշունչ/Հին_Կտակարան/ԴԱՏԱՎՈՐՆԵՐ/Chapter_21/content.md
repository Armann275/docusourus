
Բենիամինի ցեղի վերածնունդը
(^1) Իսրայելի մարդիկ երդվեցին Մասեփայում եւ ասացին. «Մեզանից ոչ մեկն իր դստերը Բենիամինին կնության թող
չտա»։ 2 Ամբողջ ժողովուրդը եկավ Մասեփա եւ Բեթել, մինչեւ երեկո նրանք նստեցին այնտեղ՝ Աստծու առաջ,
բարձրացրին իրենց ձայնը, սաստիկ լաց եղան 3 եւ ասացին. «Տե՛ր, Աստվա՛ծ Իսրայելի, ինչո՞ւ այս բանը եղավ Իսրայելում,
որ այսօր Իսրայելից մի ցեղ բնաջնջվեր»։ 4 Հաջորդ օրը ժողովուրդը կանուխ վեր կացավ. այնտեղ զոհասեղան շինեցին
եւ փրկության ողջակեզներ մատուցեցին։
(^5) Իսրայելի որդիներն ասացին. «Իսրայելի բոլոր ցեղերից ո՞վ է, որ այս հավաքին Տիրոջ առաջ Մասեփա չի եկել»։
Արդարեւ, մեծ երդում էին տվել՝ ասելով. «Պիտի մեռնի՛ նա, ով չգա Մասեփա՝ հավաքի»։ 6 Իսրայելի որդիները ցավեցին
իրենց եղբայր Բենիամինի համար եւ ասացին. «Այսօր Իսրայելից մի ցեղ վերացավ։ 7 Հիմա ի՞նչ անենք առանց կնոջ
մնացածներին, քանի որ մենք երդվել ենք Տիրոջով, որ մեր աղջիկներից նրանց կնության չտանք»։ 8 Եվ ասացին.
«Իսրայելի ցեղերից ո՞վ է, որ Տիրոջ առաջ չի եկել Մասեփա»։ Պարզվեց, որ Գաղաադի երկրի Հաբիս բնակավայրից ոչ
ոք չէր եկել բանակատեղի՝ հավաքին։ 9 Եվ ժողովրդին հաշվառման ենթարկեցին։ Նրանց մեջ մարդ չկար Գաղաադի
Հաբիս վայրի բնակիչներից։ 10 Ժողովուրդն այնտեղ ուղարկեց տասներկու հազար զորավոր մարդիկ, նրանց
պատվիրեցին եւ ասացին. «Գնացե՛ք եւ Գաղաադի Հաբիս բնակավայրի բնակիչներին՝ եւ՛ կանանց, եւ՛ մանուկներին
կոտորե՛ք սրով։ 11 Ահա թե ինչ պիտի անեք. բոլոր արուներին եւ արուի հետ անկողին մտած կանանց կոտորե՛ք»։ 12 Եվ
Գաղաադի երկրի Հաբիս բնակավայրի բնակիչների մեջ նրանք գտան չորս հարյուր կույս աղջիկ, որոնք տղամարդու հետ
անկողնում չէին պառկել։ Նրանց բերեցին բանակատեղի՝ Սելով, որ Քանանի երկրում է։ 13 Եվ ամբողջ ժողովուրդը մարդ
ուղարկեց, որ խոսեն Բենիամինի որդիների հետ, որոնք Ռեմոնի քարայրում էին, եւ նրանց խաղաղության կոչեցին։ 14 Այն
ժամանակ Բենիամինը վերադարձավ Իսրայելի որդիների մոտ։ Եվ նրանց կնության տվեցին Գաղաադի Հաբիս
բնակավայրի աղջիկներին, եւ դա նրանց հաճելի թվաց։ 15 Ժողովուրդը ցավեց Բենիամինի ցեղի համար, որովհետեւ Տերն
Իսրայելի ցեղերի մեջ ճեղք էր բաց արել։


(^16) Ժողովրդի ծերերն ասացին. «Ի՞նչ անենք առանց կնոջ մնացած մյուսների համար, քանի որ Բենիամինի ցեղի
կանայք բնաջնջվեցին»։ 17 Եվ ասացին. «Բենիամինի ցեղի ժառանգությունը պետք է փրկել, թող Իսրայելից ցեղ
չբնաջնջվի։ 18 Բայց մենք չենք կարող մեր աղջիկներից նրանց կնության տալ, որովհետեւ մենք՝ Իսրայելի որդիներս,
երդվելով ասացինք. “Անիծված լինի նա, ով Բենիամինին կին կտա”»։ 19 Եվ ասացին. «Ամեն տարի Տիրոջ տոն է լինում
Սելովում, որը Բեթելի հյուսիսում, Բեթելից Սյուքեմ տանող ճանապարհի արեւելյան կողմում, Լիբանանից հարավ՝
Ելեբոնայում է գտնվում»։ 20 Նրանք Բենիամինի որդիներին պատվիրեցին եւ ասացին. «Գնացե՛ք, դարա՛ն մտեք
այգիներում։ 21 Երբ տեսնեք, որ Սելովի աղջիկները պար բռնած դուրս են գալիս, ելե՛ք այգիներից եւ թող ամեն այր մի կին
առեւանգի Սելովի աղջիկներից, եւ գնացե՛ք Բենիամինի երկիրը։ 22 Եթե նրանց հայրերը եւ եղբայրները գան ձեր դեմ
բողոքելու, նրանց կասենք՝ “Ողորմե՛ք նրանց, որովհետեւ պատերազմի ժամանակ այդ մարդիկ իրենց համար կին
չառան”. եւ քանի որ դո՛ւք չէ, որ աղջիկներին կնության տվեցիք նրանց, դա ձեզ համար մեղք չէ»։ 23 Եվ Բենիամինի
որդիներն այդպես արեցին. պարողներից իրենց թվի համեմատ առեւանգելով՝ կանայք առան եւ գնացին։ Վերադարձան
ամեն մեկն իր ժառանգությունը, քաղաքներ շինեցին եւ բնակվեցին դրանց մեջ։ 24 Այն ժամանակ Իսրայելի որդիները
գնացին ամեն մեկն իր ցեղի եւ ազգատոհմի մոտ, եւ ամեն մարդ գնաց իր ժառանգությունը։ 25 Այն օրերին Իսրայելում
թագավոր չկար, եւ ամեն մարդ անում էր այն, ինչ հաճելի էր իրեն։
