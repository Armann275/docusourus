
Ճառ Ը
(^1) Որդյա՛կ, անսա՛ իմ իմաստությանը եւ ակա՛նջ դիր իմ խոսքերին, (^2) որպեսզի բարի խորհուրդները պահես։ Քեզ եմ
պատվիրում իմ շուրթերի իմաստությունը։ 3 Մի՛ նայիր չար կնոջը, որովհետեւ մեղր է ծորում պոռնիկի շուրթերից, որ
առժամանակ քաղցրացնում է քիմքդ,^4 բայց հետո զգում ես, որ ավելի դառն է, քան լեղին, եւ ավելի կտրող, քան սուրը
երկսայրի,^5 որովհետեւ նրա ոտքերը դեպի մահ են տանում, նրա քայլերը՝ դեպի դժոխք, հաստատուն չեն նրա հետքերը,
(^6) որովհետեւ կյանքի ճանապարհներով չի գնում, զեխ եւ անհայտ է նրա ընթացքը։ 7 Արդ, որդյա՛կ, լսի՛ր ինձ, եւ մի՛
արհամարհիր իմ խոսքերը,^8 քո ճանապարհները հեռացրո՛ւ նրանից, եւ մի՛ մոտեցիր նրանց տան դռներին,^9 որ քո կյանքը
օտարներին չմատնես եւ քո ունեցվածքը՝ անողորմներին։ 10 Քո ուժով թող չզորանան օտարները, եւ քո վաստակը
ուրիշների տունը չմտնի։ 11 Որ հետո զղջաս, երբ քո մարմնի անդամները մաշվեն,^12 ու ասես. «Ինչո՞ւ ատեցի խրատը, եւ
հանդիմանությունից սիրտս խոտորվեց»։ 13 Ո՛չ իմ խրատատուի ձայնն էի լսում, ո՛չ էլ ականջ էի դնում իմ ուսուցչի
խոսքերին.^14 քիչ էր մնացել, որ խորհրդի եւ ժողովրդի մեջ մասնակից դառնայի ամեն չարիքի։
(^15) Ջուրը քո ամանի՛ց խմիր եւ քո ջրհորի ջրից։ 16 Թող քո ջրերը բխեն քո աղբյուրից, եւ քո հրապարակը թող հոսեն քո
ջրերը։ 17 Դրանք միայն քոնը թող լինեն, եւ ո՛չ մի օտար չբաժանի քեզ հետ։ 18 Քո ջրի աղբյուրը թող առանձի՛ն լինի, եւ
ուրա՛խ եղիր քո երիտասարդ օրերի կնոջ հետ,^19 եղնիկի պես սիրով եւ այծյամի պես շնորհագեղ լինի նա, հաճելի լինի քո
իմաստությանը եւ քեզ հետ լինի ամեն ժամ, եւ եթե նրա սիրով գնաս, բազմապատիկ կլինես։ 20 Մի՛ այցելիր օտարներին
եւ մի՛ փարվիր այն կրծքին, որ քոնը չէ.^21 քանզի Աստծու աչքի առջեւ են տղամարդու ճանապարհները, եւ նա գիտի նրա
բոլոր շավիղները։ 22 Անօրենությունները որսում են չարագործին. եւ յուրաքանչյուրը կապվում է իր մեղքերի թելերով,
(^23) չխրատվելու պատճառով նա մեռավ անխրատների հետ եւ զրկվեց իր կյանքի երկարությունից ու կորավ
անզգամության պատճառով։
