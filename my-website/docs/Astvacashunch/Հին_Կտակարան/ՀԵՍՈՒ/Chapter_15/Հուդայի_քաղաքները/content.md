
Հուդայի համար սահմանված երկիրը
(^1) Հուդայի որդիների ցեղի սահմաններն ըստ իրենց տոհմերի եղան եդովմացիների սահմաններից՝ Սին անապատից
մինչեւ Կադես, հարավային կողմում։ 2 Հարավային կողմից նրանց սահմանները գնում են մինչեւ Աղի ծովի եզրը՝ նրա
հարավակողմն իջնող բարձրավանդակից,^3 անցնում են մինչեւ Ակրաբիմի զառիվայրը, անցնում են Սինաքը,
բարձրանում են հարավից դեպի Կադեսբառնեա, ելնում են Հովն, ձգվում Ադդարի մոտով եւ պտտվում Կադեսի
արեւմտյան կողմը,^4 գնում հասնում են մինչեւ Ասեմոնա եւ դուրս գալիս մինչեւ Եգիպտոսի ձորը։ Այս սահմանը վերջանում
է ծովի կողմում։ Սրանք նրանց սահմաններն են հարավից։
(^5) Արեւելքից սահմանն ամբողջ Աղի ծովն է, մինչեւ Հորդանան գետի եզերքը։ Նրանց հյուսիսային սահմանը
ծովածոցից, Հորդանան գետի եզերքից 6 հասնում է Բեթագղա, անցնում հյուսիսով մինչեւ Բեթարաբա, բարձրանում է
մինչեւ Ռուբենի որդիների Բեովն քարը։ 7 Ապա սահմանը բարձրանում է Աքովրի ձորի չորրորդ մասով, հարավային
կողմից իջնում է Գաղգաղ, որը Ադոմիմի մուտքի դիմացն է, հարավային կողմում։ Սահմանը հասնում է Արեգ աղբյուրի
ջրին եւ վերջանում է Ռովգեղի աղբյուրի մոտ։ 8 Ապա սահմանը բարձրանում է Ենովմի որդիների ձորը Հեբուսի հետեւից,
հարավային կողմից, այսինքն՝ Երուսաղեմ։ Ապա հասնում է այն լեռան գլուխը, որը ծովակողմից Ենովմի ձորի դիմացն
է, եւ հյուսիսից Ռափայինների երկրի ծայրին է։ 9 Այս սահմանը լեռան գլխից հասնում է մինչեւ Նափթովի ջրի աղբյուրը,
Գայիում հատում է Եփրեմի լեռը, հասնում է Բաաղ, այսինքն՝ Հարիմ քաղաքը։ 10 Ապա Բաաղից շրջվում է Ասարեսի
ծովակողմը, դեպի Սեիր լեռը, հյուսիսից անցնում է Հարիմ քաղաքի հետեւով, այսինքն՝ Քասղոնով, իջնում է Արեգ
քաղաքն ու անցնում հարավ։ 11 Այնուհետեւ սահմանն Ակկարոնի հետեւից կտրում անցնում է դեպի հյուսիս, հասնում է
Սարքայովն, անցնում Բաաղ երկրի լեռան մոտով եւ հասնում մինչեւ Աբնեղ. սահմանը վերջանում է ծովակողմում։
(^12) Արեւմուտքից նրանց սահմանը Մեծ ծովն է։ Սրանք Հուդայի որդիների սահմաններն են շուրջանակի՝ ըստ իրենց
տոհմերի։


Քաղեբը գրավում է Քեբրոնը եւ Դաբիրը
( Դատ. 1.11-15)
(^13) Հեփոնեի որդի Քաղեբին բաժին տրվեց Հուդայի որդիների մեջ՝ Աստծու հրամանով։ Հեսուն նրան տվեց Արբոկ
քաղաքը, որը Ենակի որդիների մայրաքաղաքն է, այսինքն՝ Քեբրոնը։ 14 Հեփոնեի որդի Քաղեբն այնտեղից բնաջնջեց
Ենակի երեք որդիներին՝ Սուսիին, Թոլմայիին եւ Աքիմանին՝ Ենակի զավակներին։
(^15) Քաղեբն այնտեղից գնաց Դաբիրի բնակիչների դեմ. Դաբիրի անունն առաջ Նամակների քաղաք էր։ 16 Քաղեբն
ասաց. «Ով գրավի Նամակների քաղաքը եւ տիրի նրան, իմ դուստր Աքսային նրան կնության կտամ»։ 17 Այն գրավեց
Քաղեբի եղբայր Կենեզի կրտսեր որդի Գոդոնիելը, եւ Քաղեբն իր դուստր Աքսային նրան կնության տվեց։ 18 Երբ կինը
գնում էր, խորհուրդ արեց Գոդոնիելի հետ եւ ասաց. «Իմ հորից ագարակ ուզեմ», եւ ձայն տվեց էշի վրայից։ Քաղեբն
ասաց նրան. «Ի՞նչ եղավ քեզ»։ 19 Աղջիկն ասաց. «Ինձ օրհնությո՛ւն տուր։ Քանի որ ինձ տվեցիր Նագեբ երկիրը, տո՛ւր
ինձ նաեւ Գոլաթմայիմը»։ Եվ Քաղեբը նրան տվեց Վերին Գոլաթն ու Ներքին Գոլաթը։
(^20) Այս է Հուդայի որդիների ցեղի ժառանգությունն ըստ իրենց տոհմերի։
(^21) Նրանց՝ Հուդայի որդիների ցեղի՝ Եդովմի սահմանների մոտ, անապատում առաջին քաղաքները եղան Կասբեեղը,
Եդրայինը, Հագուրը,^22 Կինան, Դեմոնան, Ադադան,^23 Կադեսը, Իթնանզիփը,^24 Տեղեմը, Բաաղովթը,^25 Ասեբոն քաղաքը,
այսինքն՝ Ասովրը,^26 Ամամը, Սամասը, Մովղադան,^27 Ասերգադդան, Բեթփաղեթը,^28 Ասարսուղան, Բերսաբեեն եւ նրանց
ավաններն ու ագարակները,^29 Բաաղան, Ավիմը, Ասեմը,^30 Եղթուդադը, Քուղը, Երման,^31 Սիկեղեկը, Մադեբենան,
Սանսաննան,^32 Ղամովթը, Սեղեմին, Ռեմոնը՝ քսանինը քաղաքներ եւ նրանց ավանները։
(^33) Դաշտավայրերում՝ Եսթավուղը, Սարաան, Ասնան, (^34) Ռամոնը, Զանովը, Ադիաթեմը, Ենայիմը, (^35) Հերիմութը,
Ոդողամը, Ներման, Սոկքովթը, Ազեկան,^36 Սագարիմը, Գադերան եւ նրանց ագարակները՝ տասնչորս քաղաքներ եւ
նրանց ավանները։ 37 Սենանը, Ադասան, Մակդաղգադը,^38 Դաղաանը, Մասփան, Հեքթրայեղը,^39 Ղաքիսը, Բազկաթը,
Ագղոնը,^40 Քաբբան, Լամասը, Քասղոմը,^41 Գադերովթը, Բեթղագոնը, Նովման, Մակեդդան՝ տասնվեց քաղաքներ եւ
նրանց ավանները։ 42 Լեբնան, Աթերը,^43 Հեփթան, Ասեննան, Նեսիբը,^44 Կեիլան, Աքեզիբը, Մարեսան, Եղեմովմը՝ ինը
քաղաքներ եւ նրանց ավանները։ 45 Ակկարոնը, նրա ավաններն ու ագարակները,^46 Ակկարոնից մինչեւ Էմեն, Ասեդովթի
բոլոր արվարձանները, նրանց ավաններն ու ագարակները,^47 Գազան, նրա ավաններն ու ագարակները, մինչեւ
Եգիպտոսի հեղեղատը եւ Մեծ ծովը, որը սահմանն է։
(^48) Լեռնավայրերում՝ Սափիրը, Հեթերը, Սոկքովթը, (^49) Դեննան, Ահերմոն լեռը, Նամակաց քաղաքը, այսինքն՝ Դաբիրը,
(^50) Անովբը, Եսթեմովը, Անիմը, (^51) Գոսոմը, Քիղվոնը, Գեղոնը, տասնմեկ քաղաքներ եւ նրանց ավանները. (^52) Երեբը, Եսանը,
Երուման,^53 Հանումը, Բեթթափուեն, Ափական,^54 Քամմատան, Արբոկ քաղաքը, այսինքն՝ Քեբրոնը, Սիորը՝ ինը
քաղաքներ եւ նրանց ավանները։ 55 Մավոնը, Քերմելը, Զիփը, Հետտան,^56 Հեզրայելը, Հեկտան, Զանովաեկիմը,
(^57) Գաբաան, Թամնան՝ ինը քաղաքներ եւ նրանց ավանները։ 58 Ալուլը, Բեթսուրը, Գեդովրը, (^59) Մարովթը, Բեթանովթը,
Եղթեկեն՝ վեց քաղաքներ եւ նրանց ավանները։ 59 ա Թեկովը եւ Եփրաթան, այսինքն՝ Բեթղեսհեմը, Բագովրը, Ետամը,
Կուղովնը, Տատամին, Սովրեսը, Կարեմը, Գաղղիմը, Բեթերը, Մանոքովը՝ տասնմեկ քաղաքներ եւ նրանց ավանները։
(^60) Կարիաթ-բաաղը, այսինքն՝ Հարիմ քաղաքը եւ Արաբան՝ երկու քաղաքներ, նրանց ավանները՝ իրենց ագարակներով
հանդերձ,^61 Բեթբարգիսը, Բեթարաբան, Մադովնը, Սովքովան,^62 Նեբսանը, Աղահանքի քաղաքները, Ենգադիսը՝ յոթ
քաղաքներ եւ նրանց ավանները։
(^63) Հեբուսացիները բնակվում էին Երուսաղեմում, եւ Հուդայի որդիները չկարողացան մարտնչել նրանց դեմ,
հեբուսացիները մինչեւ այսօր Երուսաղեմում բնակվում են Հուդայի որդիների հետ։
