
Ընդդեմ կռապաշտների
(^1) Տիրոջ խոսքն ինձ ուղղվեց ու ասաց. (^2) «Մարդո՛ւ որդի, դեմքդ ուղղի՛ր դեպի Իսրայելի այդ լեռները, մարգարեացի՛ր
դրանց դեմ 3 ու ասա՛. “Իսրայելի՛ լեռներ, լսե՛ք Ամենակալ Տիրոջ պատգամները։ Ամենակալ Տերը լեռներին ու բլուրներին,
ձորերին ու դաշտերին այսպես է ասում. “Ահա սուր եմ բերում ձեզ վրա, եւ ամայի են դառնալու ձեր բարձրադիր վայրերը,
(^4) ջարդուփշուր են լինելու ձեր զոհասեղանները եւ խորտակվելու են ձեր մեհյանները. ձեր խոցվածներին գետնին եմ
փռելու ձեր կուռքերի առաջ։ 5 Ձեր արձանների առաջ դիաթավալ եմ անելու Իսրայելի որդիներիդ ու ձեր ոսկորները ցրիվ
եմ տալու ձեր զոհասեղանների շուրջը,^6 ձեր բոլոր բնակավայրերում։ Քաղաքներն ավերվելու են, բարձրադիր վայրերը՝


ամայանալու, որպեսզի ձեր զոհասեղանները ջնջվեն ու վերանան, ձեր կուռքերը ջարդուփշուր լինեն ու անհետանան,
ձեր մեհյանները ոչնչանան, ձեր ձեռքի գործերն անհետ կորչեն,^7 ու խոցվածներն ընկնեն ձեր մեջ, եւ պիտի իմանաք, որ
ես եմ Տերը։ 8 Սակայն ազգերի մեջ ձեզանից սրից ազատվածներ եմ թողնելու՝ օտար երկրներում ցիր ու ցան։ 9 Եվ
ազգերի մեջ, որտեղ էլ որ գերված լինեն նրանց մեջ, ձեր ազատվածներն ինձ հիշելու են, որ երդվեցի նրանց սրտի դեմ,
որ շնացել ու ապստամբել են իմ դեմ, նրանց աչքերի դեմ, որ պոռնկացել են իրենց ընթացքով։ Նրանք ծեծելու են իրենց
երեսներն այն չարիքների համար, որ արել են իրենց բոլոր կռատներում եւ իրենց ողջ կյանքի ընթացքում։ 10 Եվ պիտի
իմանան, որ ես եմ Տերը, եւ իզուր չեմ ասել, որ անելու եմ նրանց այս բոլոր չարիքները”։ 11 Ամենակալ Տերն այսպես է
ասում. “Ձեռքերով ծա՛փ զարկ, ոտքերով դոփի՛ր ու վա՜շ-վա՜շ ասա Իսրայելի տան կուռքերի ու չարի գործերի համար,
որովհետեւ սրից, ժանտախտից ու սովից են ընկնելու։ 12 Ով որ հեռու է, ժանտախտից է մեռնելու, ով էլ որ մոտ է, սրից է
ընկնելու, իսկ ով որ մնում է եւ ով պաշարման մեջ է, սովից են կոտորվելու։ Այսպիսով իմ բարկությունն եմ իրագործելու
նրանց վրա։ 13 Եվ պիտի իմանան, որ ես եմ Տերը, երբ ձեր վիրավորներն ընկնեն ձեր կուռքերի մեջ, ձեր զոհասեղանների
շուրջը, բոլոր բարձր բլուրների ու լեռների գագաթների վրա, ինչպես նաեւ բոլոր սաղարթախիտ ծառերի, հաստաբուն
կաղնիների տակ, որտեղ խունկ էին ծխում իրենց բոլոր կուռքերին։ 14 Ես իմ ձեռքը երկարելու եմ նրանց դեմ եւ երկիրը
մատնելու եմ կործանման ու ոչնչացման՝ Դեբլաթի անապատից սկսած՝ իրենց բոլոր բնակավայրերում։ Եվ պիտի
իմանաք, որ ես եմ Տերը”»։
