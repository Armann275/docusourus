
Տաճարի շինությունը
( Գ Թագ. 6.1-38)
(^1) Սողոմոնը Երուսաղեմում՝ Մորիա լեռան վրա, որտեղ Տերը երեւացել էր նրա հորը՝ Դավթին, սկսեց կառուցել Տիրոջ
տունը այն տեղում, որ Դավիթը պատրաստել էր Ոռնա Հեբուսացու կալում։ 2 Նա կառուցումն սկսեց իր թագավորության
չորրորդ տարվա երկրորդ ամսին։ 3 Այսպիսով Սողոմոնն սկսեց շինել Աստծու տունը։ Դրա երկարությունը, ըստ հին
չափման միավորի, վաթսուն կանգուն էր, իսկ լայնությունը՝ քսան կանգուն։ 4 Տան առջեւի արտաքին գավթի
երկարությունը քսան կանգուն էր, ինչքան որ տան լայնությունն էր, բարձրությունը եւս քսան կանգուն էր։ Այն ներսից
պատեց մաքուր ոսկով։ 5 Մեծ սրահը երեսապատեց մայրու փայտով ու պատեց մաքուր ոսկով, վրան քանդակեց


արմավենիներ ու շղթայաձեւ զարդեր։ 6 Շքեղության համար տունը զարդարեց թանկարժեք քարերով ու Սեփարուիմից
բերված մաքուր ոսկով.^7 տունը, պատերը, դռները, ձեղունն ու դրանդիները պատեց ոսկով, իսկ պատերին քերովբեներ
քանդակեց։

(^8) Շինեց նաեւ Սրբություն սրբոցի սրահը, որի երկարությունը քսան կանգուն էր, ինչքան որ տան լայնությունն էր.
լայնությունը եւս քսան կանգուն էր։ Նա սրահը պատեց մաքուր ոսկով եւ քերովբեներով՝ ծախսելով վեց հարյուր տաղանդ
ոսկի։ 9 Ամեն մի մեխի կշիռը հիսուն սիկղ ոսկի էր։ Վերնատունը նույնպես պատեց ոսկով։ 10 Սրբություն սրբոցի սրահում
երկու քերովբեներ պատրաստեց փայտից եւ դրանք պատեց ոսկով։ 11 Քերովբեների թեւերի երկարությունը քսան
կանգուն էր. ամեն մի թեւը՝ հինգ կանգուն, կպած սրահի պատին, եւ մյուս թեւը՝ հինգ կանգուն, կպած մյուս քերովբեի
թեւին։ 12 Մյուս քերովբեի թեւը նույնպես հինգ կանգուն էր, կպած սրահի պատին, եւ մյուս թեւը՝ հինգ կանգուն, կպած մյուս
քերովբեի թեւին։ 13 Երկու քերովբեների թեւերը տարածված վիճակում քսան կանգուն էին։ Նրանք կանգնած էին իրենց
ոտքերի վրա, իսկ նրանց դեմքերը նայում էին տան կողմը։
(^14) Նա վարագույրները պատրաստեց կապուտակ, ծիրանի, կարմիր կտորներից ու բեհեզից եւ նրա վրա քերովբեներ
գործեց։
( _Գ Թագ_. 7.15-22)
(^15) Տան առաջ երեսունհինգ կանգուն բարձրությամբ երկու սյուներ կանգնեցրեց եւ նրանց վրա՝ խոյակներ, որոնք հինգ
կանգուն էին։ 16 Նա սրբարանում եղած շղթայաձեւ զարդերի նման զարդեր պատրաստեց ու դրեց սյուների գլուխներին։
Նռնաձեւ հարյուր զարդ սարքեց ու դրեց շղթայաձեւ զարդերի վրա։ 17 Նա սյուները կանգնեցրեց տաճարի առաջ, մեկը՝
աջից, մյուսը՝ ձախից։ Աջ կողմինը կոչեց Ուղղություն
[47]
, իսկ ձախ կողմինը՝ Զորություն
[48]
։
