
Քարե նոր տախտակները
( Բ Օր. 10.1-5)
(^1) Տերն ասաց Մովսեսին. «Երկու քարե տախտակնե՛ր կոփիր՝ առաջին տախտակների նման, եւ ինձ մոտ՝ լե՛ռը
բարձրացիր, եւ այդ տախտակների վրա կգրեմ այն պատգամները, որ առաջին տախտակների վրա էին, որոնք
ջարդուփշուր արեցիր։ 2 Պատրա՛ստ եղիր. առավոտյան բարձրանալու ես Սինա լեռը եւ այնտեղ ինձ սպասելու ես լեռան
գագաթին։ 3 Քեզ հետ ոչ ոք թող չբարձրանա եւ լեռան վրա ոչ ոք թող չերեւա։ Նույնիսկ արջառ ու ոչխար թող չարածեն
լեռան մոտ»։ 4 Եվ Մովսեսը քարե երկու տախտակներ կոփեց առաջին տախտակների նմանությամբ եւ վաղ առավոտյան
վեր կենալով՝ բարձրացավ Սինա լեռը, ինչպես հրամայել էր իրեն Տերը. Մովսեսն իր հետ վերցրեց քարե երկու
տախտակները։ 5 Տերն իջավ ամպով, կանգնեց այնտեղ՝ նրա դիմաց, ու կոչեց իր անունը՝ Տեր։ 6 Եվ Տերն անցավ Մովսեսի
առջեւից՝ ասելով. «Տերը՝ Աստված, գթացող է եւ ողորմած, երկայնամիտ, բազումողորմ ու ճշմարիտ,^7 որ պաշտպանում
է արդարությունը եւ ողորմություն է անում հազարավոր մարդկանց, վերացնում է անօրենությունները,
անիրավություններն ու մեղքերը, մեղավորին չի ազատում պատժից, հայրերի գործած մեղքերը բարդում է որդիների եւ
որդիների որդիների վրա մինչեւ երրորդ ու չորրորդ սերունդը»։ 8 Մովսեսը, իսկույն խոնարհվելով, երկրպագություն արեց
(^9) ու ասաց. «Տե՛ր, եթե շնորհ գտա քո առաջ, ուրեմն Տերը մեզ հետ թող շարժվի, որովհետեւ այս ժողովուրդը
խստապարանոց է։ Դու կներես մեր անօրենություններն ու մեղքերը, եւ մենք կլինենք քոնը»։
( _Ելք_ 23.14-19, _Բ Օր_. 7.1-5, 16.1-17)
(^10) Տերն ասաց Մովսեսին. «Ահա ես քեզ հետ ուխտ եմ կապում։ Քո ողջ ժողովրդի առաջ այնպիսի հրաշքներ պիտի
անեմ, որ ամբողջ երկրի վրա եւ բոլոր ազգերի մեջ չեն կատարվել, եւ ողջ ժողովուրդը, որոնց մեջ դու ես, տեսնելու է Տիրոջ
գործերը։ Որովհետեւ իմ արածները ձեզ համար զարմանալի պիտի լինեն։ 11 Ուշադի՛ր եղիր, թե ի՛նչ եմ պատվիրում քեզ
այսօր։ Ահա ես ձեզնից վանելու եմ ամորհացիներին, քանանացիներին, քետացիներին, փերեզացիներին, խեւացիներին,
գերգեսացիներին ու հեբուսացիներին։ 12 Զգո՛ւյշ եղիր. ուխտ չկապես այն երկրի բնակիչների հետ, ուր մուտք ես
գործելու, որպեսզի հանկարծ գայթակղություն չլինի։ 13 Քարուքանդ կանեք նրանց բագինները, կփշրեք նրանց
արձանները, կջարդեք նրանց պաշտամունքային փայտե սյուները [* _Աշերայն_ ] եւ հրով կայրեք նրանց աստվածների
արձանները։ 14 Օտար աստվածների չերկրպագեք, որովհետեւ Տերը անունն է պահանջկոտ Աստծու. Աստված
նախանձախնդիր է։ 15 Չլինի թե ձեր մարդիկ ուխտ կապեն այդ երկրի բնակիչների հետ եւ նրանց աստվածներին
պաշտամունք մատուցելով՝ պոռնկանան ու զոհեր մատուցեն նրանց աստվածներին եւ հրավիրեն քեզ, ու ուտես նրանց
զոհերից։ 16 Եվ նրանց դուստրերին առնես ձեր տղաների համար եւ քո դուստրերին կնության տաս նրանց տղաներին, եւ
այդպիսով քո դուստրերը, նրանց հետ նրանց աստվածներին պաշտամունք մատուցելով, պոռնկանան, եւ կամ


պոռնկացնեն քո տղաներին՝ իրենց աստվածներին պաշտամունք մատուցելով։ 17 Քեզ համար կուռք աստվածներ
չձուլես։

(^18) Կպահես Բաղարջակերաց տոնը. Կանխոց ամսին, ինչպես պատվիրել եմ քեզ, յոթ օր բաղարջ հաց կուտես, քանի
որ Կանխոց ամսին ես դուրս եկել Եգիպտոսից։
(^19) Արգանդ բացող բոլոր արուները ինձ պիտի պատկանեն, (^20) ինչպես նաեւ քո անասունների արուները՝ արջառի
առաջնածինն ու ոչխարի առաջնածինը։ Էշի առաջնածինին կփրկագնես գառով, իսկ եթե չփրկագնես այն, կվճարես դրա
արժեքը։ Քո որդիների բոլոր անդրանիկների համար փրկագին պիտի տաս։
Իմ առաջ ձեռնունայն չերեւաս։
(^21) Վեց օր կաշխատես, իսկ յոթերորդ օրը կհանգստանաս։ Կհանգստանաս նաեւ ցանքի ու հնձի ժամանակ։
(^22) Յոթօրյակի տոնը ինձ համար կկատարես ցորենի հնձի սկզբում, իսկ բերքահավաքի տոնը՝ տարվա կեսին։
(^23) Տարին երեք անգամ քո բոլոր արու զավակները թող ներկայանան Տիրոջը՝ Իսրայելի Աստծուն, (^24) որովհետեւ ես
ազգեր պիտի հեռացնեմ քո առաջից, պիտի ընդարձակեմ քո սահմանները, եւ ոչ ոք աչք չպիտի ունենա քո երկրի վրա,
եթե տարվա մեջ երեք անգամ ներկայանաս Տիրոջը՝ Աստծուն։
(^25) Իմ զոհերի արյունը խմորի հետ չմատուցեք, եւ զատկի տոնի զոհը մինչեւ առավոտ չմնա։
(^26) Քո երկրի առաջին բերքը կտանես Տիրոջ՝ քո Աստծու տունը։
Գառն իր մոր կաթի մեջ չեփես»։
(^27) Տերն ասաց Մովսեսին. «Գրի՛ առ այդ պատգամները, որովհետեւ այդ խոսքերով եմ ուխտ կապում քեզ հետ եւ
Իսրայելի հետ»։
(^28) Մովսեսը Տիրոջ առջեւ էր քառասուն օր ու քառասուն գիշեր։ Նա հաց չկերավ, ջուր չխմեց եւ տախտակների վրա
գրի առավ ուխտի խոսքերը՝ տասը պատվիրանները։
(^29) Մովսեսն իջնում էր Սինա լեռից, եւ ուխտի երկու տախտակները նրա ձեռքին էին։ Լեռից իջնելիս Մովսեսը չգիտեր,
որ Տիրոջ հետ խոսելու պատճառով իր երեսը ճառագում է։ 30 Ահարոնն ու Իսրայելի բոլոր որդիները տեսան, որ նրա
երեսի գույնը լուսափայլ էր, եւ վախեցան մոտենալ նրան։ 31 Մովսեսը կանչեց նրանց. Ահարոնն ու ժողովրդի բոլոր
իշխանները եկան նրա մոտ, եւ Մովսեսը խոսեց նրանց հետ։ 32 Ապա նրան մոտեցան Իսրայելի բոլոր որդիները, եւ
պատմեց նրանց այն ամենը, ինչ Տերը խոսել էր իր հետ Սինա լեռան վրա։ 33 Երբ Մովսեսն իր խոսքն ավարտեց, երեսը
ծածկեց քողով։ 34 Երբ Մովսեսը Տիրոջ հետ խոսելու համար ներկայանում էր նրան, հանում էր քողը մինչեւ այնտեղից
հեռանալը։ Եվ երբ հեռանում էր այնտեղից, նա Իսրայելի բոլոր որդիներին հաղորդում էր այն, ինչ Տերը հրամայել էր
իրեն։ 35 Իսրայելի որդիները տեսնում էին, որ Մովսեսի երեսը ճառագում է։ Մովսեսը քողով ծածկում էր երեսը մինչեւ
խոսելու համար Տիրոջ մոտ մտնելը։
