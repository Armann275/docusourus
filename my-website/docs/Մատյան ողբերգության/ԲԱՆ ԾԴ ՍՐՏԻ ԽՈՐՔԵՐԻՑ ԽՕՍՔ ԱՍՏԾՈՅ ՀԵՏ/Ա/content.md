
Եւ այսպէս ահա, ողորմում ես դու բոլոր քեզ վրայ
յոյս դնողներին,
Ո՜վ սկզբնալոյս աչքի տեսողութիւն եւ սրտի
գիտութեան Յիսուս,
Դո՛ւ ես բարերարում, դո՛ւ ես տալիս կեանք եւ
անմահութիւն:
Դէպի ինձ դարձիր քո գթութեամբ, եւ պիտի
պատրաստես իմ դարձը առ քեզ կրկնակի՛
բերկրութեամբ,
Զի առանց քո կամքի չեմ կարող լինել
վերանորոգուած.
Եւ եթէ չկամենաս գթալ, չեմ կարող փրկուել
մահապարտս ես.
Եւ կառավարիչդ եթէ չհարթես դէպի քեզ բերող
ճանապարհը`
Աջից ու ձախից խորունկ վիհերն ինձ կորուստ
կսպառնան:
