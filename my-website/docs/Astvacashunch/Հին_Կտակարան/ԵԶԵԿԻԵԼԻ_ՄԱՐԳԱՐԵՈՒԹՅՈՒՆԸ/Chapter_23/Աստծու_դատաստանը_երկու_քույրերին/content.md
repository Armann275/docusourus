
Մեղավոր քույրերը
(^1) Տիրոջ խոսքն ինձ ուղղվեց ու ասաց. (^2) «Մարդո՛ւ որդի, երկու կանայք կային՝ մի մոր դուստրեր. (^3) իրենց մանկության
հասակում պոռնկացան Եգիպտոսում։ Այնտեղ նրանց ստինքները թուլացան-կախվեցին, այնտեղ նրանք զրկվեցին
իրենց կուսությունից։ 4 Ավագ դստեր անունը Ոողա էր, քրոջ անունը՝ Ոողիբա։ Նրանք իմը եղան եւ տղաներ ու աղջիկներ
ծնեցին. սրանց անուններն էին, Սամարիայինը՝ Ոողա, Երուսաղեմինը՝ Ոողիբա։ 5 Ոողան, ինձ թողնելով, պոռնկացավ,
աչքը գցեց իր հոմանիների՝ իրեն հարեւան ասորեստանցիների վրա,^6 որոնք ծիրանի ու կարմիր էին հագնում,
իշխանների ու զորագլուխների, երիտասարդների, ամեն ինչով ընտրյալների, սպառազեն, երիվարներով հեծյալների
վրա։ 7 Ոողան իր պոռնկությունը տարածեց նրանց վրա, Ասորեստանի բոլոր ընտրյալ որդիների վրա, բոլոր նրանց վրա,
որոնց հետեւից գնացել էր իր բոլոր խորհուրդներով, ու պղծվեց։ 8 Եգիպտացիների երկրից բերած իր պոռնկությունը
չթողեց նա, որովհետեւ նրանց հետ պղծվում էր իր մանկությունից ի վեր. նրանք էին կուսությունից զրկել նրան, իրենց
պոռնկությունը թափել նրա վրա։ 9 Դրա համար նրան մատնեցին իր հոմանիների ձեռքը, ասորեստանցիների ձեռքը,
որոնց հետեւից էր նա գնում։ 10 Նրանք մեջտեղ հանեցին սրա խայտառակությունը, նրա տղաներին ու աղջիկներին
վերցրին, սրան էլ սրով սպանեցին։ Եվ կատարվեց կանանց խոսքը. նրանից վրեժ լուծեցին իր դուստրերի միջոցով։
(^11) Այս բանը տեսավ նրա քույր Ոողիբան եւ իր ապականված ցանկասիրությամբ իր քրոջը գերազանցեց, իր քրոջը
գերազանցեց նաեւ պոռնկությամբ։ 12 Գնաց իրեն հարեւան ասորեստանցիների հետեւից՝ իշխանների ու զորավարների,
որոնք ազնիվ ծիրանի էին հագնում, սպառազեն եւ երիվարներով հեծյալների, ամեն ինչով ընտրյալ երիտասարդների
հետեւից։ 13 Տեսա, որ պղծվեցին. երկուսի ճանապարհն էլ նույնն էր։ 14 Սա իր պոռնկության մեջ ավելի առաջ գնաց.
քաղդեացի տղամարդկանց պատկերող որմնանկարներ տեսավ՝ վրձնով նկարված,^15 մեջքներին տեսակ-տեսակ
գոտիներ, գլուխներին՝ ներկված խույրեր (խայտաբղետ գույներ էին ցոլանում բոլորից էլ, Բաբելոնի որդիների
նմանությամբ՝ իրենց հայրենի երկրում՝ քաղդեացիների երկրում),^16 եւ իր նայվածքով նրանց վրա աչք դրեց, նրանց մոտ՝
քաղդեացիների երկիրը, սուրհանդակներ ուղարկեց։ 17 Նրա մոտ եկան Բաբելոնի որդիները՝ նրա անկողնում
օթեւանելու, եւ նրան իր պոռնկության մեջ պղծեցին։ Նա պղծվեց նրանց հետ, եւ իր հոգին նրանցից հագեցավ զզվելու
աստիճան։ 18 Բացահայտեց իր պոռնկությունը եւ ի ցույց հանեց իր ամոթը։ Եվ իմ հոգին նրանից հեռացավ, ինչպես որ
նրա քրոջից էր հեռացել։ 19 Բայց դու պոռնկությունդ սաստկացրիր, այնքան որ հիշեցնում էիր մանկությանդ օրերը, երբ
Եգիպտոսում պոռնկություն էիր անում։ 20 Աչք գցեցիր քաղդեացիների վրա, որոնց անդամներն էշերի ու ձիերի
անդամների նման էին։ 21 Պատժելու եմ քեզ մանկությանդ անօրենությունների համար, որոնք գործեցիր
եգիպտացիների երկրում՝ քո օթեւանում, որտեղ էլ ստինքներդ թուլացան-կախվեցին, եւ կուսությունդ խախտվեց»։
(^22) «Ուստի, ո՛վ Ոողիբա, Տերը՝ Աստված, այսպես է ասում. “Ահա քո դեմ եմ հանելու հոմանիներիդ, որոնցից հոգիդ
հագեցավ զզվելու աստիճան։ Նրանց բերելու եմ՝ քեզ նրանցով շրջապատելու.^23 Բաբելոնի որդիներին ու բոլոր
քաղդեացիներին, Փակուդին, Սվեին ու Կվեին, նրանց հետ՝ Ասորեստանի բոլոր որդիներին՝ ընտրյալ երիտասարդների,
իշխանների, զորավարների, սպառազեն, երիվարներով հեծյալների։ 24 Բոլորն էլ քեզ վրա հյուսիսից են գալու. կառքեր ու
անիվներ՝ ազգերի մի բազմությամբ, սաղավարտավորներ ու վահանավորներ։ Շուրջդ պահակություն են հաստատելու։
Քեզ նրանց առաջ դատելու եմ, նրանք էլ քեզնից վրեժ են լուծելու իրենց դատաստանով։ 25 Քո դեմ եմ ուղղելու նաեւ քո
հանդեպ ունեցած իմ վրեժխնդրությունը. նրանք քեզ հետ վարվելու են իմ զայրույթի չափով. կտրելու են քիթդ ու
ականջներդ, եւ ինչ որ մնա քեզնից, սրով կոտորելու են. վերցնելու են տղաներիդ ու աղջիկներիդ, իսկ մնացածներին
կրակով ոչնչացնելու են։ 26 Վրայիցդ հանելու են հագուստներդ ու քեզանից վերցնելու են պարծանքիդ զարդերը։
(^27) Այսպիսով քեզնից հեռացնելու եմ ամբարշտությունդ ու պոռնկությունդ, որ եգիպտացիների երկրից էին։ Եվ աչքդ նրա
ուղղությամբ այլեւս չես բարձրացնի, այլեւս Եգիպտոսը չես հիշի”։
(^28) Ուստի Տերը՝ Աստված, այսպես է ասում. “Ահա քեզ մատնելու եմ քեզ ատելի մարդկանց ձեռքը, որոնցից հոգիդ
հագեցավ զզվելու աստիճան։ 29 Քեզ հետ վարվելու են ատելությամբ, վերցնելու են քո ամբողջ վաստակն ու աշխատանքի
արդյունքը։ Լինելու ես մերկ ու խայտառակված։ Ի ցույց է դրվելու պոռնկությանդ ամոթը, քո ամբարշտությունն ու
պոռնկությունը։ 30 Դա անելու եմ քո դեմ, որովհետեւ պոռնկանում էիր ազգերի հետ եւ պղծվում նրանց խորհուրդներով։
(^31) Քրոջդ ճանապարհով ընթացար, նրա բաժակն էլ ձեռքդ եմ տալու”։ 32 Տերը՝ Աստված, այսպես է ասում.
_“Ըմպելու ես քրոջդ բաժակը՝
խորն ու լայն,
եւ դառնալու ծաղր ու ծանակ.
կատարելապես_^33 _հարբելու ես։
Բոլորովին թուլանալու ես։
Ըմպելու ես քո կործանման բաժակը,
Սամարիա քրոջդ բաժակը_
(^34) _քամելու ես ցմրուր։_


Մազերդ ես փետելու եւ կրծքերդ պատառոտելու։
Տոներն ու ամսագլուխներն էլ վերացնելու եմ քեզնից.
այդ ե՛ս խոսեցի”,-
ասում է Ամենակալ Տերը։
(^35) Ուստի Ամենակալ Տերն այսպես է ասում. “Այն բանի համար, որ ինձ մոռացար ու անտեսեցիր, դո՛ւ էլ կրիր
ամբարշտությանդ ու պոռնկությանդ հետեւանքը”»։
(^36) Տերն ինձ ասաց. «Մարդո՛ւ որդի, մի՞թե չես դատելու Ոողային ու Ոողիբային, նրանց պատմելու իրենց
անօրենությունները.^37 քանի որ նրանք շնացան, եւ արյուն կա նրանց ձեռքերին։ Նրանք իրենց խորհուրդների մեջ էլ էին
շնանում։ Իրենց որդիներին, որ ինձ համար էին ծնել, բոցի միջով էին անցկացնում։ 38 Այն աստիճան գործեցին իմ դեմ,
որ նույն օրն իսկ սրբություններս էին պղծում, շաբաթներս ապականում։ 39 Երբ իրենց որդիներին կուռքերին էին
զոհաբերում, նույն օրն էլ իմ սրբավայրերն էին մտնում եւ պղծում դրանք։ Այսպես էին վարվում իմ տան մեջ։ 40 Հեռվից
եկած մարդիկ էլ, որոնց մոտ սուրհանդակներ էիր ուղարկել, հենց որ գալիս էին, բաղնիք էիր մտնում, ծարիրով ու
սնգույրով շպարվում, զարդեղենով զարդարվում 41 ու նստում էիր զարդարված բազմոցի վրա։ Նրանց առջեւ սեղան էիր
գցում, իմ խունկն ու յուղն էիր վերցնում եւ նրանց հետ զվարճանում։ 42 Նրանք ներդաշնակ ձայնով նվագում էին։ Այդ
մարդկանց կողքին անապատից եկած ուրիշ բազմաթիվ գինեմոլ մարդիկ էլ կային։ Ապարանջաններ էիր դնում նրանց
ձեռքերին, պարծանքի պսակներ՝ նրանց գլխին։ 43 Ես ասում էի. “Պոռնկական գործերով թող նրանց հետ չշնանա”, բայց
նա պոռնկանում էր։ 44 Նրա մոտ էին մտնում, ինչպես պոռնիկ մի կնոջ։ Նույն ձեւով մտնում էին նաեւ Ոողայի ու Ոողիբայի
մոտ՝ անօրենություն գործելու։ 45 Եվ նրանք, որ արդար մարդիկ էին, սրանցից վրեժ են լուծելու, վրեժ, որ պահանջում են
շնացածներից, նաեւ արյան վրեժ, որովհետեւ սրանք շնացողներ էին, եւ արյունն իրենց ձեռքերի վրա էր։
(^46) Տերը՝ Աստված, այսպես է ասում. “Զո՛րք արձակիր, նրանց մեջ խռովությո՛ւն ու հափշտակությո՛ւն գցիր, (^47) զորքերի
քարերով քարկոծի՛ր նրանց, խոցոտի՛ր նրանց իրենց սրերով։ Նրանց տղաներն ու աղջիկները թող կոտորվեն։ Իսկ
նրանց տները թող հրդեհեն։ 48 Ամբարշտությունը վերացնելու եմ երկրից. բոլոր կանայք խրատվելու են եւ այլեւս չեն
հետեւելու սրանց ամբարշտությանը։ 49 Ձեր ամբարշտությունը ձեզ վրա է գալու, եւ պատիժ եք կրելու ըստ ձեր
խորհուրդների։ Ու կիմանաք, որ ես եմ Տերը՝ Աստված”»։
