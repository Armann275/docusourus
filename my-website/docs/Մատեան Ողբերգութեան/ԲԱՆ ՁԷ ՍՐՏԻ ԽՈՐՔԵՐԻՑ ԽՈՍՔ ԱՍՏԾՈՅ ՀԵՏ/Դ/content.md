
Աղաչում եմ քեզ, բարեգո՛ւթ, ու պաղատում եմ
բոլոր սրբերով,
Լսիր այս ամէնն իսկ հիմակուանից, որպէսզի
վերջում չմոռանաս:
Դու եղար ինձ առաջնորդ եւ ազատարար, ըստ
սաղմոսողի,
Հանիր նաեւ ինձ Երգողի հետ, Տէ՜ր,
կասկածանքներից ու վարանքներից,
Որոնցից սաստիկ վախենում եմ ես:


Թէեւ արժանի չեմ սովորական կերակուրն անգամ
ստանալու քեզանից որպէս վարձք,
Բայց դու սովոր ես եւ կարող նոյնպէս
ապերախտների՛ն էլ բարեգործել,
Քոնն են ամենայն բարիքներն անճառ ու
զարմանալի
Հրաշագործդ միայն` կատարեալ
երկայնամտութեամբ:
Օրհնեա՜լ ես դու Հօր եւ սուրբ Հոգուդ հետ
յաւիտեանս. ամէն:


