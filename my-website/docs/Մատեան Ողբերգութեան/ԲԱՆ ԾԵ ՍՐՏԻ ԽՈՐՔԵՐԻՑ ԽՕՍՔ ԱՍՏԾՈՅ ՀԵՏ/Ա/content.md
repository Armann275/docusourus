
Հոգուս թեւերով շրջեցի մարդկանց անթիւ
անհամար սերունդների մէջ
Եւ ինքս իմ մէջ կշռադատելով` չգտայ ոչ ոք ինձ
չափ մեղաւոր.
Եւ դրա համար Դաւթեան սաղմոսի խօսքերով
սաստիկ,
Որ նմանում է դառն կշտամբող գաւազանաւոր
կառավարչի,
Պախարակում եմ ինքս ինձ ահա. -
"Ո՞վ կհաւասարուի ինձ չարութեան եւ
անօրէնութեան մէջ":
Վկայում եմ եւ ես, կրկին անգամ հաստատելով,
Թէ այս խօսքերն իսկապէս ինձ են վերաբերում.
Ուստի գտնում եմ ես իրաւացի համարել միայն
մեղաւոր ինքս ինձ,
Քան թէ իմ խօսքերով շատերի դատապարտել:
Այսպիսով, իմ դէմ մեղանչողներին ներելուս
համար`
Գուցէ դու էլ ինձ շնորհես ներում:
