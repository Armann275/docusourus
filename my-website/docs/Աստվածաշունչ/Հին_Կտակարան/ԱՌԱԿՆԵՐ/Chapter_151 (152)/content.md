
(^1) _Հաշվից դուրս այս սաղմոսը Դավթի ինքնագիրն է, երբ նա մարտնչելու ելավ Գողիաթի դեմ, Սավուղի առջեւ
Փոքրն էի ես իմ եղբայրների մեջ
Եվ կրտսերը իմ հոր տանը.
Իմ հոր ոչխարներն էի արածեցնում։_
(^2) _Ձեռքերն իմ նվագարան ստեղծեցին,
Եվ մատներս օրհներգության գործիք պատրաստեցին։_
(^3) _Արդ, սա ո՞վ պիտի պատմի իմ Տիրոջը.
Ամեն ինչի մասին Տերն ինքը կլսի։_
(^4) _Նա ուղարկեց իր հրեշտակին,
Ինձ վերցրեց իմ հոր ոչխարների հոտից
Եվ օծեց ինձ իր յուղի օծումով։_
(^5) _Մեծ եւ գեղեցիկ էին իմ եղբայրները,
Բայց Տերը նրանց չհավանեց։_
(^6) _Ելա ես այլազգու դեմ
Եվ նզովեցի կուռքերը նրա։_
(^7) _Ես նրանից առա սուրը
Եվ կտրեցի նրա գլուխը
Եվ վերացրի նախատինքը
Իսրայելի որդիներից։_

