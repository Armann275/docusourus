
Մուրթքեի աղոթքը
(^8) Մուրթքեն թախանձանքով աղաչեց Տիրոջը՝ մտաբերելով եւ հիշելով նրա մեծամեծ գործերը, եւ ասաց. (^9) «Տե՛ր,
Աստվա՛ծ, թագավո՛ր ամենակալ, քո հրամանին է սպասում ամեն ոք, ոչ ոք չի կարող քեզ ընդդիմանալ, երբ ցանկանաս
փրկել Իսրայելին՝ քո ժողովրդին։ 10 Որովհետեւ դու, Տե՛ր, ստեղծեցիր երկինքն ու երկիրը եւ բոլոր սքանչելիքները։ 11 Դու
տիրում ես ամեն ինչի վրա, եւ ոչ ոք չի կարող քո տերությանը հակառակվել։ 12 Դու գիտես ամեն ինչ։ Գիտես, որ ոչ թե
հպարտությունից, ամբարտավանությունից կամ թշնամանքից ելնելով չերկրպագեցի ամբարտավան Համանին,^13 այլ
Իսրայելի տան փրկության համար հաճույքով կցանկանայի նույնիսկ նրա ոտքի գարշապարը համբուրել։ 14 Սակայն
այդպես վարվեցի, որպեսզի փառք չտամ որեւէ մարդու, այլ միայն քեզ՝ ճշմարիտ Աստծուդ, եւ բացի քեզանից՝ իմ Տիրոջից,
չերկրպագեմ որեւէ մեկին. դա ամբարտավանությամբ չարեցի։ 15 Արդ, Տե՛ր, Աստվա՛ծ Աբրահամի, խնայի՛ր քո
ժողովրդին, որովհետեւ ապականիչները ելել են մեր դեմ եւ ցանկանում են ոչնչացնել ի սկզբանե հաստատված քո
ժառանգությունը։ 16 Մի՛ անտեսիր քո բաժինը, որ քեզ համար փրկեցիր եգիպտացիների երկրից։ 17 Լսի՛ր, Տե՛ր, իմ
աղոթքի ձայնը եւ ողորմի՛ր քո ժառանգությանը, մեր սուգը ուրախությա՛ն փոխիր, որպեսզի մենք՝ ապրողներս, օրհնենք
քո մեծ անունը, Տե՛ր. մի՛ ոչնչացրու այն բերանը, որ քեզ է օրհնում»։
(^18) Եվ ամբողջ Իսրայելն իր ողջ կարողությամբ դիմեց Տիրոջը, քանի որ մահը նրանց աչքերի առջեւ էր։
