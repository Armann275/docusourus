
```
Լսեցի անպարտ մէկի բերանից ու չհաւանեցի
Խօսքն այս անյարմար` ուղղուած Նրան,
Որի առաջ ոչ մի երկրածին չի կարող արդարանալ,
```
-
Թէ` "Չշնացայ երբէք ու չպոռնկացայ,
Ոչ էլ աշխարհիկ մահաբոյր քաղցրութիւններ
ճաշակեցի":
Սա էլ է կոչւում անօրէնութիւն, -
Թող ների Աստուած այդ խօսքը նրան, -
Զի եթէ նոյնիսկ ճիշտ լինի ասուած` սայթաքում է
դարձեալ:
Այդպէս նաեւ Զաքարիայի` ի դէմս Իսրայէլի
ժողովրդի ասուած
Խօսքն այս անվայել, որ փարիսեցու խօսքին է
նման,
Թէ` "Օրհնեալ լինի Տէրը, զի հարստացանք":
