
Երուսաղեմի ավերումը հիշատակող ծոմապահություն
(^1) Եվ այնպես եղավ, որ Դարեհ արքայի չորրորդ տարում՝ իններորդ ամսի, որ Քասղեւն է, չորրորդ օրը, Տիրոջ խոսքը
եղավ Զաքարիային։ 2 Եվ Բեթելից Սարասար ու Աբուսադ թագավորները եւ իրենց մարդիկ ուղարկվեցին աղաչելու
Տիրոջը 3 եւ ասելու քահանաներին, որ Ամենակալ Տիրոջ տանն էին, եւ մարգարեներին, թե սրբությունը մտա՞վ այնտեղ
հինգերորդ ամսում, քանի որ այդ անում էին շատ տարիներ։ 4 Եվ Զորությունների Տիրոջ խոսքը եղավ ինձ, եւ ասաց.
(^5) «Խոսի՛ր երկրիդ ժողովրդի եւ քահանաների հետ ու կասես. “Եթե պահք պահեք եւ կոծ անեք հինգերորդ կամ յոթերորդ
ամիսներին, ահա յոթանասուն տարի, մի՞թե ինձ համար պահք պահած կլինեք։ 6 Եվ երբ ուտում եւ խմում եք, մի՞թե դուք
ձեզ համար չեք ուտում եւ խմում”»։
(^7) Սրանք չե՞ն այն խոսքերը, որ Տերը խոսեց իր նախկին մարգարեների միջոցով, երբ Երուսաղեմը դեռ շեն էր ու
բարիքների մեջ, եւ նրանց քաղաքները՝ շուրջանակի, եւ բնակեցված էին եւ՛ լեռնայինները, եւ՛ դաշտայինները։
(^8) Եվ Տիրոջ խոսքը եղավ Զաքարիային, եւ ասաց.
(^9) _«Այսպես է ասում Ամենակալ Տերը.
“Արդար դատաստանո՛վ դատեք,
ողորմությո՛ւն եւ գթությո՛ւն արեք յուրաքանչյուրդ ձեր եղբորը։_
(^10) _Մի՛ հարստահարեք այրուն եւ որբին, պանդուխտին եւ տնանկին,
եւ թող ոչ ոք իր սրտում ոխ չպահի իր ընկերոջ չարիքի համար”»։_
(^11) Բայց չկամեցան լսել, այլ դարձրին իրենց թիկունքը հիմարությամբ եւ ծանրացրին իրենց ականջները՝ չլսելու
համար։ 12 Իրենց սրտերն անհնազանդ դարձրին՝ չլսելու իմ օրենքներն ու խոսքերը, որ Ամենակալ Տերն ուղարկեց իր
Հոգով՝ նախկին մարգարեների միջոցով. մեծ բարկություն եղավ Ամենակալ Տիրոջից։
(^13) _«Եվ կլինի,
որ ինչպես երբ նա խոսեց, եւ չլսեցին նրան,
նույնպես երբ աղաղակեն,
չի լսի նրանց»,-
ասում է Ամենակալ Տերը։_
(^14) _«Նրանց կվտարեմ այն բոլոր ազգերի մեջ, որոնց չեն ճանաչի,
եւ այդ երկիրը կավերվի նրանցից հետո,
որովհետեւ ոչ ոք չի լինի, որ ելնի եւ դառնա.
ընտիր երկիրն ավերակ դարձրին»։_
