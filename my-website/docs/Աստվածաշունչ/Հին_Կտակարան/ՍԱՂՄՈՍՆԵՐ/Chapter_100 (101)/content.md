
(^1) _Սաղմոս Դավթի
Ես պիտի օրհնեմ քեզ, Տե՜ր,
Քո ողորմության եւ իրավունքի համար,_
(^2) _Սաղմոս պիտի երգեմ եւ իմաստուն լինեմ
Անբիծ ճանապարհին, մինչեւ գա ինձ մոտ,
Որովհետեւ իմ տան մեջ ես ընթացա սրտիս անբծությամբ։_
(^3) _Աչքերիս առջեւ որեւէ անիրավ բան չդրեցի
Եվ ատեցի ուրացություն անողներին։_
(^4) _Թյուր սիրտ ունեցողն ինձ չմերձեցավ,
Անիրավն ինձնից հեռացավ, բայց կարեւորություն չտվեցի։_
(^5) _Նա, որ ծածուկ խոսեց իր ընկերոջ մասին,
Նրան հայտնապես հալածեցի,
Նա, որ ամբարտավան էր աչքով եւ ագահ սրտով,
Նրա հետ հաց չկերա։_
(^6) _Աչքերս դեպի երկրի հավատացյալներն էին,
Որպեսզի նրանք ինձ հետ նստեն.
Ով գնում էր անբիծ ճանապարհով,
Նա էր ինձ ծառայում։_
(^7) _Ամբարտավանություն անողն իմ տան մեջ չէր բնակվում,
Անիրավություն խոսողն աչքերիս առջեւ
Հաջողություն չուներ։_


(^8) _Ամեն առավոտ սպանում էի
Երկրի բոլոր մեղավորներին.
Պիտի վերացնեմ Տիրոջ քաղաքից
Բոլոր նրանց, ովքեր
Անօրենություն են գործում։_
