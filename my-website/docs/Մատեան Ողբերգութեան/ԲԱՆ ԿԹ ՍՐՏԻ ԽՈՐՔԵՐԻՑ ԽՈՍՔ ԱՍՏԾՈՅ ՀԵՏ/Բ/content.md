
Որովայնի մէջ են առաջանում ինքնաբերաբար ու
բազմանում
Շարժուն ու պէս-պէս ճապուկ ճճիներ,
Աղիքների գաղտնակուր որդեր, այրող այտուցներ,
Բշտիկներ բազում բոցի պէս կիզող
Եւ անկերպարան, անձեւ անիծներ,
Եւ այլ քրտնածին ու զազրաթորմի`


Կսկիծ, եռ ու քոր պատճառող անիծ, ե՛ւ լու, ե՛ւ
ոջիլ,
Ու վայրենական այլ ասպատակներ,
Որոնք գիշերամարտ դեւերի եւ խաւարասէր,
զինուած բարբարոս գնդերի նման,
Եւ արաբական քանասար գայլերի
գազանութեամբ,
Կորակոր ընթացքով, արջնաթոյր գոյնով,
Կրկնոլոր ու կեռ կտուցով` կարճի խայթոցի նման,
Խոցելով, ինչպէս դժնիկ փշով` ծծում են, քաշում
արիւնը մեր թաց
Եւ հանգստարան անկողնում չարչարում են մեզ:
Եւ երբ մէկը իր ձեռքը երկարի նրանց` արժանի
պատիժը տալու,
Զգում են իսկոյն մարդուն պատճառած վնասը
իրենց
Եւ իսկոյն եւեթ, լերկամարմին ու փոքրիկ
հասակով
Թռչում են, կարծես թէ թեւեր առած,
Եւ մարախի պէս ոստոստելով` այս ու այն կողմ
ընկնում,
Աղուէսների նենգ ու խաբեպատիր բարքի
համաձայն
Փախուստ են տալիս ամէն ուղղութեամբ
խորամանկելով
Մտնում ծակուծուկ, մահուան երկիւղից
փրկուելու համար:
Եւ իրենց չնչին չքոտի տեղով ոչ միայն ռամիկների
ու խառնիճաղանջների,
Այլեւ ահագին հզօր թագաւորների կփախցնեն
նրանք,
Կհանեն վերը` դստիկոնը բարձր ապարանքների
Եւ կամ բացօթեայ կբնակեցնեն:
Շատ քաջեր անգամ, որոնք իշխեցին ամբոխների
վրայ
Եւ ժողովուրդների տիրեցին, եւ ազգերի


քաղաքներ առան,
Խոստովանում են պարտութիւնն իրենց զօրեղ
ձեռքերի,
Թէ` "Որովհետեւ չկարողացանք մեզանից
հզօրների բռնութեանը դիմադրել,
Այդ պատճառով էլ խոյս տուինք ահա եւ հասանք
այստեղ:
