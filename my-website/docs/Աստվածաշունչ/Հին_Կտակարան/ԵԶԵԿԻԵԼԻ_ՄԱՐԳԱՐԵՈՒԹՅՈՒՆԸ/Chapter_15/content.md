
Որթատունկի փայտի մասին
Առակ որթատունկի մասին
(^1) Տիրոջ խոսքն ինձ ուղղվեց ու ասաց. (^2) «Մարդո՛ւ որդի, բոլոր այն ճյուղերի փայտերի համեմատությամբ, որ
անտառի ծառերից են, ինչի՞ կծառայի որթատունկի փայտը։ 3 Մի՞թե նրանից փայտ կարող են վերցնել՝ որեւէ գործիք
սարքելու համար, կամ նրանից մի ցից կարող են վերցնել՝ դրանից աման կախելու համար։ 4 Այն միայն կրակին է տրվում,
որ սպառվի, քանի որ կրակը նրանից հատված ճյուղը տարեցտարի սպառում է, եւ որթատունկն իսպառ վերանում է.
մի՞թե այն որեւէ գործի համար պիտանի է լինում։ 5 Նույնիսկ եթե որթատունկն ամբողջական է հատվում, դարձյալ ոչ մի
գործի համար պիտանի չէ, ուր մնաց երբ իսպառ հրո ճարակ է դառնում. ոչ մի բանի բոլորովին պիտանի չէ։ 6 Ուստի
ասա՛. “Ամենակալ Տերն այսպես է ասում. ինչպես որ անտառի փայտերի միջից որթատունկի փայտն եմ հանձնել՝ հրո
ճարակ լինելու, նույնպես էլ Երուսաղեմի բնակիչներին եմ հանձնելու։ 7 Դեմքս նրանց դեմ եմ ուղղելու։ Կրակից դուրս
են գալու, բայց կրակն է նրանց ճարակելու։ Ու երբ դեմքս նրանց դեմ ուղղեմ, կիմանան, որ ես եմ Տերը։ 8 Եվ երկիրն
ամայության եմ մատնելու այն բանի համար, որ հանցանքներ գործեցին”»,- ասում է Ամենակալ Տերը։
