
Քանանի սահմանները
(^1) Տերը խոսեց Մովսեսի հետ եւ ասաց. (^2) «Պատվիրի՛ր Իսրայելի որդիներին ու նրանց ասա՛. “Դուք մտնում եք
քանանացիների երկիրը։ Այն թող ձեր ժառանգությունը լինի, Քանանի երկիրն իր սահմաններով հանդերձ։
(^3) Նրա հարավային սահմանը թող լինի Սին անապատից մինչեւ Եդովմի երկրի մերձակայքը։ Հարավային սահմանն
արեւելյան կողմից թող սկիզբ առնի Մեռյալ ծովի եզրից,^4 ապա թող շրջանաձեւ բարձրանա դեպի Ակրաբինի սարը,
անցնի Ենակով, դեպի հարավ ձգվելով՝ հասնի մինչեւ Կադեսբառնեա, շարունակվի դեպի Արադի ավանը եւ անցնի
Ասեմովնով,^5 ապա Ասեմովնից շրջանաձեւ թող դառնա դեպի եգիպտացիների ձորը եւ դուրս գա դեպի ծով։
(^6) Ձեր արեւմտյան սահմանը թող լինի Մեծ ծովը. դա ձեր արեւմտյան սահմանն է։
(^7) Ձեր հյուսիսային սահմանը թող այս լինի. Մեծ ծովից ուղիղ գծով մինչեւ Լեռ լեռը, (^8) այդտեղից՝ լեռներից ուղիղ գծով
մինչեւ Եմաթի մուտքը, ապա թող հասնի մինչեւ Արադաքի սահմանները,^9 այնտեղից թող անցնի Զեփրոնի սահմաններով
եւ հասնի մինչեւ Ասիռնային։ Սրանք թող լինեն ձեր հյուսիսային սահմանները։
(^10) Ձեր արեւելյան սահմանները պետք է անցնեն Ասիռնայինից մինչեւ Սեպփամար։ 11 Այս սահմանագիծը
Սեպփամարից թող ձգվի մինչեւ Բեղա՝ Աղբյուրների արեւելյան կողմը, ապա Բեղայից թող իջնի մինչեւ Քեներեթի ծովի
արեւելյան կողմը։ 12 Սահմանագիծն այնուհետեւ թող ձգվի մինչեւ Հորդանան գետը՝ հասնելով մինչեւ Մեռյալ ծով։ Այդ
բովանդակ երկիրն ու նրա շրջակայքը ձեզ թող պատկանեն”»։
(^13) Մովսեսը պատվիրեց Իսրայելի որդիներին ու ասաց. «Սա է այն երկիրը, որ պիտի ժառանգեք վիճակ գցելով։
Ինչպես Տերն է հրամայել, այն պիտի տրվի ինը ցեղերին ու Մանասեի կես ցեղին,^14 որովհետեւ Ռուբենի ու Գադի ցեղերը՝
իրենց նահապետների տներով,^15 եւ Մանասեի կես ցեղն իրենց բաժինն ստացել են Հորդանան գետի այն կողմում՝
Երիքովի դիմաց, հարավից դեպի արեւելք ձգվող մասում»։
(^16) Տերը խոսեց Մովսեսի հետ եւ ասաց. (^17) «Սրանք են այն մարդկանց անունները, որոնք ձեզ պիտի բաժանեն երկիրը՝
Եղիազար քահանան, Նավեի որդի Հեսուն,^18 նաեւ ամեն մի ցեղից վերցրե՛ք մեկական իշխան, որոնք երկիրը պիտի
բաժանեն ձեր միջեւ։ 19 Սրանք են այդ մարդկանց անունները՝ Հուդայի ցեղից՝ Հեփոնեի որդի Քաղեբը,^20 Շմավոնի ցեղից՝
Եմիուդի որդի Սաղամիելը,^21 Բենիամինի ցեղից՝ Քասղովնի որդի Ելդադը,^22 Դանի ցեղից՝ Եգղիի որդի իշխան Բակքիրը,
(^23) Հովսեփի որդիներից Մանասեի ցեղից՝ Ուփիի որդի իշխան Անիելը, (^24) Եփրեմի ցեղից՝ Սաբաթի որդի իշխան Կամուելը,
(^25) Զաբուղոնի ցեղից՝ Փառնաքի որդի իշխան Եղիսափանը, (^26) Իսաքարի ցեղից՝ Ոզիայի որդի իշխան Փաղտիելը, (^27) Ասերի
ցեղից՝ Սելեմիի որդի իշխան Աքիորը,^28 Նեփթաղիմի ցեղից՝ Մեուդի որդի իշխան Փադայելը։ 29 Տերը սրանց հրամայեց
քանանացիների երկիրը բաժանել Իսրայելի որդիների միջեւ»։
