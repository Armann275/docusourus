
(^1) Տերն ասաց Մովսեսին. «Փարավոնի առջեւ հանդես կգաս իբրեւ աստված, իսկ քո եղբայր Ահարոնը թող լինի քո
մարգարեն։ 2 Դու Ահարոնին կհայտնես այն ամենը, ինչ կպատվիրեմ քեզ, իսկ քո եղբայր Ահարոնը թող խոսի փարավոնի
հետ՝ Իսրայելի որդիներին արձակելու իր երկրից։ 3 Սակայն ես կկարծրացնեմ փարավոնի սիրտը եւ կբազմապատկեմ իմ
նշաններն ու հրաշքները եգիպտացիների երկրում,^4 եւ փարավոնը չի լսի ձեզ. ես իմ ձեռքը կդնեմ Եգիպտոսի վրա եւ իմ
զորությամբ իմ ժողովրդին՝ Իսրայելի որդիներին, կհանեմ եգիպտացիների երկրից՝ մեծապես վրեժխնդիր լինելով։ 5 Եվ
եգիպտացիները կիմանան, որ ես եմ Տերը։ Ես իմ ձեռքը կերկարեմ Եգիպտոսի վրա եւ Իսրայելի որդիներին կհանեմ
նրանց միջից»։ 6 Եվ Մովսեսն ու Ահարոնն արեցին այնպես, ինչպես Տերը պատվիրեց իրենց։
(^7) Մովսեսն ութսուն տարեկան էր, իսկ Ահարոնը՝ ութսուներեք, երբ նրանք խոսեցին փարավոնի հետ։
(^8) Տերը Մովսեսին ու Ահարոնին ասաց. (^9) «Եթե փարավոնը խոսի ձեզ հետ ու ասի՝ “Մեզ նշան կամ հրա՛շք ցույց
տվեք”, այն ժամանակ քո եղբայր Ահարոնին կասես. “Ա՛ռ քո գավազանը, գետնի՛ն գցիր փարավոնի ու նրա
պաշտոնյաների առաջ, եւ այն օձ կդառնա”»։


(^10) Մովսեսն ու Ահարոնը մտան փարավոնի մոտ եւ արեցին այնպես, ինչպես իրենց պատվիրել էր Տերը։ Ահարոնը
գավազանը գցեց փարավոնի ու նրա պաշտոնյաների առաջ, եւ այն օձ դարձավ։ 11 Փարավոնը կանչեց եգիպտացիների
իմաստուններին ու կախարդներին։ Եգիպտացիների գիտունները նույնն արեցին իրենց կախարդությամբ։
(^12) Յուրաքանչյուրն իր գավազանը գցեց գետնին, եւ դրանք վիշապներ դարձան, բայց Ահարոնի գավազանը կուլ տվեց
նրանց գավազանները։ 13 Սակայն փարավոնի սիրտը կարծրացավ, եւ նա չլսեց նրանց, ինչպես որ ասել էր Տերը։

1. Արյուն

(^14) Տերն ասաց Մովսեսին. «Փարավոնի սիրտը կարծրացել է, որ չարձակի ժողովրդին։ 15 Առավոտյան գնա՛ փարավոնի
մոտ։ Երբ նա ելնի դեպի ջուրը, կանգնի՛ր նրա առջեւ՝ գետափին, քո ձեռքում բռնած այն գավազանը, որ օձ դարձավ։ 16 Եվ
նրան կասես. “Տերը՝ եբրայեցիների Աստվածը, ուղարկել է ինձ քեզ մոտ՝ ասելով. “Արձակի՛ր իմ ժողովրդին, որ պաշտի
ինձ անապատում”, թեեւ մինչեւ հիմա ինձ չլսեցիր։ 17 Տերն այսպես է ասում. “Բայց դու պիտի իմանաս, որ ես եմ Տերը.
ահա ես իմ ձեռքի գավազանով կհարվածեմ գետի ջրին, եւ այն կվերածվի արյան։ 18 Եվ գետի մեջ եղած ձկները կսատկեն,
գետը կնեխի, եւ եգիպտացիները չեն կարողանա գետից ջուր խմել”»։
(^19) Տերն ասաց Մովսեսին. «Ահարոնին ասա՛. “Վերցրո՛ւ գավազանդ եւ ձեռքդ երկարի՛ր Եգիպտոսի ջրերի վրա՝ նրանց
գետերի վրա, նրանց լճերի վրա, նրանց ջրանցքների վրա, նրանց ջրակույտերի վրա, եւ ջուրը կվերածվի արյան։ Եվ
արյուն կդառնա եգիպտացիների ողջ երկրում եղած փայտե ու քարե ամանների ջուրը”»։ 20 Մովսեսն ու Ահարոնն
արեցին այնպես, ինչպես իրենց պատվիրել էր Տերը. Ահարոնը փարավոնի ու նրա պաշտոնյաների առաջ, վեր
բարձրացնելով իր գավազանը, հարվածեց գետի ջրին եւ գետի ողջ ջուրը արյուն դարձրեց։ 21 Գետում եղած ձկները
սատկեցին, գետը նեխեց, եւ եգիպտացիները չէին կարողանում գետից ջուր խմել։ Եգիպտացիների ողջ երկրում արյուն
էր։ 22 Իրենց կախարդությամբ նույնն արեցին նաեւ եգիպտացիների գիտունները։ Եվ փարավոնի սիրտը կարծրացավ, եւ
ինչպես որ ասել էր Տերը, նա նրանց չլսեց։ 23 Փարավոնը վերադարձավ, մտավ իր տուն, եւ իր միտքը սրանով եւս չփոխվեց։
(^24) Եվ բոլոր եգիպտացիները հորեր փորեցին գետի շուրջը, որպեսզի խմելու ջուր ունենան, որովհետեւ գետից չէին
կարողանում ջուր խմել։

2. Գորտեր

(^25) Եվ յոթ օր անցավ Տիրոջ կողմից գետը հարվածելուց հետո։ 26 [9] Տերն ասաց Մովսեսին. «Մտի՛ր փարավոնի մոտ
ու ասա՛ նրան. “Այսպես է ասում Տերը. “Արձակի՛ր իմ ժողովրդին, որ պաշտեն ինձ։ 27 Իսկ եթե չկամենաս արձակել, ես
քո ողջ երկիրը կհարվածեմ գորտեր լցնելով։ 28 Գետը գորտեր կառաջացնի, որոնք ելնելով կմտնեն քո տները, քո
սենյակների պահարանները, քո գահույքները, քո պաշտոնյաների ու քո ժողովրդի տները, քո թոնիրներն ու քո խմորի
զանգվածների մեջ։ 29 Գորտերը կբարձրանան նաեւ քեզ վրա, քո ժողովրդի ու քո պաշտոնյաների վրա”»։
