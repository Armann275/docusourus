
(^1) Տերն ասաց Մովսեսին. «Հիմա կտեսնես, թե ի՛նչ եմ անելու փարավոնին։ Իմ հզոր ձեռքը կստիպի նրան ձեզ
արձակել, եւ իմ բարձրացած բազուկը կստիպի նրան, որ ձեզ հանի իր երկրից»։
(^2) Աստված ասաց Մովսեսին. «Ես եմ Տերը, (^3) որ երեւացի Աբրահամին, Իսահակին ու Հակոբին։ Նրանց Աստվածն եմ,
եւ իմ անունը Տեր է, բայց նրանց այդ չհայտնեցի։ 4 Ես իմ ուխտը հաստատեցի նրանց հետ՝ տալու նրանց քանանացիների
երկիրը, որտեղ նրանք պանդուխտ եղան։ 5 Ես լսեցի Իսրայելի որդիների հեծեծանքը եգիպտացիների ճնշման
պատճառով եւ հիշեցի ձեզ տված իմ ուխտը։ 6 Գնա՛ Իսրայելի որդիների մոտ ու ասա՛. “Ես՝ Տերը, ազատելու եմ ձեզ
եգիպտացիների բռնությունից եւ հանելու եմ ձեզ նրանց ծառայությունից, փրկելու եմ ձեզ իմ հզոր բազկով ու նրանց մեծ
պատիժներ հասցնելով։ 7 Ձեզ պիտի վերցնեմ որպես իմ ժողովուրդը եւ պիտի լինեմ ձեր Աստվածը, եւ պիտի իմանաք, որ
ես՝ Տերը, ձեր Աստվածն եմ, որ ձեզ հանելու եմ եգիպտացիների բռնությունից 8 եւ ձեզ տանելու եմ այն երկիրը, որ
երդվեցի տալ Աբրահամին, Իսահակին ու Հակոբին։ Այն ձեզ եմ տալու որպես ժառանգություն, որովհետեւ ես եմ Տերը”»։
(^9) Մովսեսն այսպես խոսեց Իսրայելի որդիների հետ, բայց նրանք չլսեցին նրան կարճամտության եւ տաժանելի
աշխատանքի պատճառով։
(^10) Եվ Տերը Մովսեսին ասաց. (^11) «Մտի՛ր ու խոսի՛ր եգիպտացիների արքա փարավոնի հետ, որ նա Իսրայելի
որդիներին արձակի եգիպտացիների երկրից»։ 12 Մովսեսը Տիրոջ առջեւ ասաց. «Ահա Իսրայելի որդիներն ինձ չլսեցին,
փարավոնն ինչպե՞ս ինձ կլսի, հատկապես որ ես լավ խոսող մեկը չեմ»։ 13 Եվ Տերը խոսեց Մովսեսի ու Ահարոնի հետ եւ
պատվիրեց նրանց ասել Իսրայելի որդիներին ու եգիպտացիների արքա փարավոնին, որ Իսրայելի որդիները դուրս
պիտի գան եգիպտացիների երկրից։
(^14) Նրանց ցեղերի ընտանիքների նահապետները սրանք են՝ Իսրայելի անդրանիկի՝ Ռուբենի որդիները՝ Ենովքը,
Փաղղուսը, Ասրովնը ու Քարմին. սա է Ռուբենի ցեղը։
(^15) Շմավոնի որդիներն են Համուելը, Համինը, Ահովդը, Հաքինը, Սահառն ու Սավուղը, որը փյունիկուհուց էր ծնվել։
Սրանք Շմավոնի որդիների ընտանիքների նահապետներն են։
(^16) Սրանք են Ղեւիի որդիների անունները, ըստ իրենց սերունդների՝ Գեթսոն, Կահաթ եւ Մերարի։ Ղեւին ապրեց
հարյուր երեսունյոթ տարի։ 17 Գեթսոնի որդիներն են Ղոբենին եւ Սեմեին. սրանք ընտանեկան տների նահապետներն
են։ 18 Կահաթի որդիներն են Ամրամը, Իսահառը, Քեբրոնն ու Ոզիելը։ Կահաթն ապրեց հարյուր երեսուներեք տարի։
(^19) Մերարիի որդիներն են Մոոլին ու Մուսին։ Սրանք Ղեւիի նահապետական տներն են ըստ իրենց ընտանիքների։
(^20) Ամրամն իրեն կին առավ իր հորեղբոր դուստր Հովքաբեթին, որը նրան ծնեց Ահարոնին, Մովսեսին ու նրանց քույր
Մարիամին։ Ամրամն ապրեց հարյուր երեսունյոթ տարի։ 21 Իսահառի որդիներն են Կորխը, Նափեգն ու Զեքրին։
(^22) Ոզիելի որդիներն են Միսայելը, Ելիսափանն ու Սեթրին։ 23 Ահարոնն իրեն կին առավ Ամինադաբի դուստր՝ Նաասովնի
քույր Եղիսաբեթին, որը նրան ծնեց Նադաբին, Աբիուդին, Եղիազարին ու Իթամարին։ 24 Կորխի որդիներն են Ասիրը,
Եղկանան ու Բիասափը։ Սրանք Կորխի ծնունդներն են։ 25 Ահարոնի որդի Եղիազարը իրեն կին առավ Փուտիելի
դուստրերից, որը նրա համար ծնեց Փենեեսին։ Սրանք են ղեւտացիների նահապետական տների իշխանները ըստ իրենց
ընտանիքների։
(^26) Այս Ահարոնն ու Մովսեսն էին, որոնց Աստված պատվիրեց Իսրայելի բոլոր որդիներին իրենց ողջ ունեցվածքով
հանել եգիպտացիների երկրից։ 27 Այս Ահարոնն ու Մովսեսն էին, որ խոսում էին եգիպտացիների արքա փարավոնի հետ՝
Եգիպտոսից հանելու Իսրայելի որդիներին,^28 այն օրը, երբ Տերը եգիպտացիների երկրում խոսեց Մովսեսի հետ,^29 ասաց.
«Ես եմ Տերը։ Ասա՛ եգիպտացիների արքա փարավոնին այն ամենը, ինչ կասեմ քեզ»։ 30 Եվ Մովսեսը Տիրոջ առջեւ ասաց.
«Ահա ես ձայն չունեմ, փարավոնն ինձ ինչպե՞ս կլսի»։
