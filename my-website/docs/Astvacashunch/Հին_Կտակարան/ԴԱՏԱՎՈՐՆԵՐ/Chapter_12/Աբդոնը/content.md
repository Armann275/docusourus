
(^1) Եփրեմի որդիները հավաքվեցին, եկան Սեփենա եւ ասացին Հեփթայեին. «Ինչո՞ւ Ամովնի որդիների դեմ
պատերազմի ելար եւ մեզ չկանչեցիր, որ քեզ հետ գնայինք։ Հիմա մենք կրակով կայրենք քո տունը քեզ վրա»։ 2 Հեփթայեն
նրանց ասաց. «Ես եւ իմ ժողովուրդը զրկված մարդիկ էինք, եւ Ամովնի որդիները խիստ նեղում էին ինձ։ Ես բողոքով
դիմեցի ձեզ, բայց դուք ինձ չազատեցիք նրանց ձեռքից։ 3 Տեսնելով, որ ոչ ոք չի ազատում ինձ, հույսս դրեցի ինձ վրա,
գնացի Ամովնի որդիների դեմ, եւ Տերը նրանց իմ ձեռքը մատնեց։ Հիմա դուք ինչո՞ւ եք ելել այսօր իմ դեմ
պատերազմելու»։ 4 Եվ Հեփթայեն հավաքեց Գաղաադի բոլոր այրերին ու պատերազմ մղեց Եփրեմի դեմ։ Գաղաադի
մարդիկ ջարդեցին եփրեմյաններին։ Փրկված եփրեմյաններն ասել էին՝ «Դուք, գաղաադացինե՛ր, Եփրեմի եւ Մանասեի
միջեւ եք»։ 5 Գաղաադացիները եփրեմյաններից գրավեցին Հորդանան գետի կիրճերը, եւ երբ եփրեմյանների
փախստականներն ասում էին՝ «Թող անցնենք», Գաղաադի մարդիկ նրանց ասում էին. «Մի՞թե դուք էլ եփրեմյան եք»։
Նրանք ասում էին. «Նրանցից չենք»։ 6 Նրանց ասում էին. «Մեզ մի նշա՛ն տվեք, ասացե՛ք՝ հասկ, հասկ»։ Բայց նրանց չէր
հաջողվում այդպես ասել, ուստի բռնում եւ կոտորում էին նրանց Հորդանան գետի անցումներում։ Այդ ժամանակ
եփրեմյաններից քառասուներկու հազար մարդ զոհվեց։
(^7) Հեփթայեն վեց տարի դատեց Իսրայելին. գաղաադացի Հեփթայեն մեռավ եւ թաղվեց Գաղաադի իր քաղաքում։
(^8) Նրանից հետո Իսրայելին դատեց բեթղեհեմացի Եսեբոնը։ 9 Նա երեսուն տղա ուներ եւ երեսուն դուստր։ Իր
դուստրերին մարդու տվեց, իսկ տղաների համար երեսուն կին բերեց դրսից։ Նա Իսրայելին դատեց յոթ տարի։
(^10) Եսեբոնը մեռավ եւ թաղվեց Բեթղեհեմում։
(^11) Նրանից հետո Իսրայելին տասը տարի դատեց զաբուղոնացի Ելովնը։ 12 Զաբուղոնացի Ելովնը մեռավ եւ թաղվեց
Եղիմում՝ Զաբուղոնի երկրում։
(^13) Նրանից հետո Իսրայելին դատեց փարաթոնացի Աբդոնը՝ Ելլեքի որդին։ 14 Նա քառասուն որդի եւ երեսուն թոռներ
ուներ, որոնք հեծնում էին յոթանասուն ավանակներ։ Նա Իսրայելին դատեց ութ տարի։ 15 Փարաթոնացի Աբդոնը՝ Ելլեքի
որդին, մեռավ եւ թաղվեց Փարաթոնում՝ Եփրեմի երկրում՝ Ամաղեկի լեռան վրա։

