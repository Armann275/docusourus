
Տյուրոսի կործանումը
(^1) _Մարգարեություն Տյուրոսի մասին։
Ողբացե՛ք, Կարքեդոնի՛ նավեր,
քանզի կարքեդոնացիները կործանվեցին
եւ այլեւս չեն վերադառնա կիտացիների երկրից_ [59] _,
ուր գերության քշվեցին։_


(^2) _Ո՞ւմ են նման այդ կղզու բնակիչները.
նման են փյունիկեցի վաճառականներին,
որոնք անցնում են ծովով ու_^3 _մեծ ջրերով.
վաճառականների սերունդ են.
ինչպես ամռանը հունձն է հավաքվում,
ազգերի համար այդպես են այդ վաճառականները։_
(^4) _«Ամաչի՛ր, Սիդո՛ն»,- ասում է ծովը։
Ծովի զորությունն էլ ասում է.
«Մի՞թե ես երկունքի ցավով չեմ բռնվել, չե՞մ ծնել,
երիտասարդներ չե՞մ սնել,
կույսեր չե՞մ մեծացրել»։_
(^5) _Երբ լուրը Եգիպտոսի երկիրը հասնի,
վիշտը պիտի պատի նրան Տյուրոսի համար։_
(^6) _Գնացե՛ք Կարքեդոն,
դուք, որ այդ կղզու բնակիչներն եք, ողբացե՛ք։_
(^7) _Արդյոք սկզբից իսկ ձեր այդ ամբարտավանությունը չէ՞ր,
որ նրա մատնության պատճառ դարձավ.
նա իր ոտքերով հեռավոր պանդխտության պիտի քշվի։_
(^8) _Իսկ այդ բանն ո՞վ մտածեց Տյուրոսի մասին.
մի՞թե նա հետին մեկն էր կամ տկար մեկը։
Նա, նրա վաճառականները քանանացիների պատվավոր մարդիկ էին,
նրա առեւտրականները երկրի իշխաններն էին։_
(^9) _Զորությունների Տերը մտածեց վերջ տալ
ականավոր մարդկանց ողջ ամբարտավանությանը
եւ երկրի երեսին անարգանքի ենթարկել բոլոր պատվավորներին։_
(^10) _Քո հո՛ղը մշակիր,
որովհետեւ այսուհետեւ նավերը չեն գալու Կարքեդոնից,_
(^11) _քո ձեռքի զորությունը այլեւս չի երեւալու ծովի վրա,
դու, որ սարսեցնում էիր թագավորներին։
Զորությունների Տերը Քանանի մասին հրամայեց
կործանել նրա հզորությունը։_
(^12) _Պիտի ասեն. «Էլ չշարունակենք թշնամանքը
եւ չզրկենք Սիոնի կույս դստերը»։
Ոտքի՛ կանգնիր եւ ծովո՛վ անցիր։
Սակայն թեկուզեւ դիմես դեպի Կիտիս,
այնտեղ էլ քեզ համար հանգիստ չի լինելու։_
(^13) _Եթե քաղդեացիների երկիրը գնաս,
որը, սակայն, նույնպես ավերված է ասորեստանցիներից,
այնտեղ եւս քեզ համար շունչ քաշել ու դադար չի լինելու։
Սիհիմը նրա հիմքը գցեց,
կանգնեցրեց նրա աշտարակները,
բարձրացրեց նրա աշտարակները,
բայց ահա նրա պարիսպը տապալվեց ու կործանվեց։_
(^14) _Ողբացե՛ք, Կարքեդոնի՛ նավեր,
քանզի կործանվեց ձեր ամրությունը։_
(^15) Եվ պիտի գա մի օր, երբ Տյուրոսը յոթանասուն տարի լքված պիտի լինի, այնքան, որքան մի թագավորի
իշխանության ժամանակն է լինում, որքան մի մարդու կյանքի ժամանակը։ Յոթանասուն տարի հետո Տյուրոսը պիտի
դառնա այնպիսին, ինչպես պոռնիկի երգն է ասում.
(^16) _«Քնա՛ր վերցրու, շրջի՛ր ու կոծի՛ր,
պոռնկության լքվա՛ծ քաղաք,
լա՛վ նվագիր, նորից ու նորի՛ց երգիր,
որ քո հիշատակը մնա»։_
(^17) Յոթանասուն տարի հետո Տերը պիտի այցելի Տյուրոսին, որը նորից նույն կարգով պիտի վերահաստատվի, ինչպես
առաջ էր, եւ այնտեղ պիտի կատարվի աշխարհի երեսին գոյություն ունեցող երկրագնդի բոլոր թագավորների
առեւտուրը։ 18 Նրա վաճառքի շահը Տիրոջը պիտի նվիրաբերվի. ոչ թե իրենց անձերի համար պիտի հավաքեն, այլ նրա
վաճառքի շահը պիտի պատկանի Տիրոջ առջեւ բնակվողներին, որպեսզի ուտեն, խմեն եւ ի նշան Տիրոջ հանդեպ իրենց
ծառայության՝ ուրախ լինեն։
