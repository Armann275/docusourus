
Արդարություն անելու կերպը
(^1) «Եթե վեճ լինի մարդկանց միջեւ, ապա թող դատարան ներկայանան, ու դատ լինի։ Թող արդարացնեն արդարին,
իսկ մեղավորին պատժեն։ 2 Եթե մեղավորը գանահարության է արժանի, ապա նրան թող նստեցնեն դատավորների
առջեւ եւ նրանց առջեւ նրան գանահարեն ըստ նրա մեղավորության՝ 3 քառասուն հարված, բայց ոչ ավելի։ Իսկ եթե նրան
դրանից ավելի գանահարեն, ապա դա քո առջեւ կատարված անարգանք կլինի քո եղբոր հանդեպ։
(^4) Կալում աշխատող եզան դունչը չկապես»։
(^5) «Եթե եղբայրներն ապրում են միասին, եւ նրանցից մեկը առանց զավակ ունենալու մեռնի, ապա մեռած եղբոր կինը
օտարի հետ թող չամուսնանա։ Նրա մոտ թող մտնի իր ամուսնու եղբայրը, սա թող կին առնի նրան ու ապրի այդ կնոջ
հետ։ 6 Նրանցից ծնված երեխան թող լինի մահացած եղբոր անունով, որպեսզի նրա անունը Իսրայելից չջնջվի։ 7 Իսկ եթե
եղբայրը չցանկանա ամուսնանալ իր մահացած եղբոր կնոջ հետ, ապա կինը թող դուրս գա քաղաքի դարպասի մոտ՝
ծերերի առջեւ, եւ ասի. “Իմ ամուսնու եղբայրը չի ուզում Իսրայելի մեջ պահպանել իր եղբոր անունը”։ 8 Այն ժամանակ իր
քաղաքի ծերերը թող կանչեն մահացածի եղբորը, խոսեն նրա հետ։ Եթե նա կանգնի ու ասի՝ “Չեմ ուզում առնել նրան”,
(^9) ապա նրա եղբոր կինը, մոտենալով ծերերին, նրա ոտքից թող հանի մի կոշիկը, թքի նրա երեսին եւ ասի. “Այսպես են
վարվում այն մարդու հետ, որը չի շինում իր եղբոր տունը”։ 10 Նա Իսրայելի մեջ թող կոչվի “բոբկացած մարդու տուն”»։
(^11) «Եթե մեկը կռվի իր եղբոր հետ, եւ նրանցից մեկի կինն իր ամուսնուն ազատելու նպատակով մոտենա իր ամուսնու
հետ կռվողին եւ ձեռքը մեկնելով՝ բռնի նրա ամորձիքներից,^12 ապա առանց խղճալու պետք է կտրես նրա ձեռքը։
(^13) Տոպրակիդ մեջ երկու չափի՝ ծանր ու թեթեւ կշռաքարեր թող չլինեն։ 14 Քո տանը երկու չափս՝ երկար ու կարճ, թող
չլինի։ 15 Ճշգրիտ ու արդար կշռաքարեր պետք է ունենաս, նաեւ ճշգրիտ ու արդար չափ, որպեսզի երկար ապրես այն
երկրում, որ Տերը՝ քո Աստվածը, իբրեւ ժառանգություն տալու է քեզ,^16 որովհետեւ Տիրոջ՝ քո Աստծու համար պիղծ է նա,
ով վարվում է այդ կերպ, ով անարդարություն է գործում»։
(^17) «Հիշի՛ր, թե ի՛նչ արեց քեզ Ամաղեկը, երբ Եգիպտոսից դուրս գալով՝ ճանապարհ էիր ընկել, (^18) թե ինչպե՛ս
ճանապարհին ելավ քո դեմ եւ չվախենալով Աստծուց՝ կոտորեց քո բանակի վերջապահներին ու հոգնելու պատճառով
հետ ընկածներին, երբ դու քաղցած ու հոգնած էիր։ 19 Եվ երբ Տերը՝ քո Աստվածը, քեզ ազատի քո շրջապատում գտնվող
քո բոլոր թշնամիներից այն երկրում, որ Տերը՝ քո Աստվածը, տալու է քեզ իբրեւ ժառանգություն, Ամաղեկի անունը
կջնջես երկնքի տակից։ Չմոռանա՛ս»։
