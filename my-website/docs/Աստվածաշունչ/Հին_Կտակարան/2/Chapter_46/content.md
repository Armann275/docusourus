
Իսրայելի էջքը Եգիպտոս
(^1) Իսրայելն իր ամբողջ ունեցվածքով ճանապարհ ընկավ եւ եկավ Երդման ջրհորի մոտ, որտեղ զոհ մատուցեց իր հոր՝
Իսահակի Աստծուն։ 2 Այնտեղ Աստված գիշերը երազի մեջ խոսեց Իսրայելի հետ եւ ասաց. «Հակո՛բ, Հակո՛բ»։ Նա
հարցրեց. «Ո՞վ ես»։ 3 Աստված ասաց. «Ես քո հայրերի Աստվածն եմ։ Մի՛ վախեցիր Եգիպտոս իջնելուց, որովհետեւ
այնտեղ քեզ մեծ ազգ եմ դարձնելու։ 4 Ես քեզ հետ կիջնեմ Եգիպտոս եւ վերջում քեզ դարձյալ հետ կբերեմ։ Եվ Հովսեփն
իր ձեռքով կփակի քո աչքերը»։ 5 Եվ Հակոբը Երդման ջրհորից մեկնեց։ Իսրայելի որդիներն իրենց հորը՝ Հակոբին, իրենց
կահ-կարասին ու կանանց տեղավորեցին այն սայլերի վրա, որ ուղարկել էր Հովսեփը՝ նրան բերելու համար։ 6 Հակոբն
ու նրա ժառանգները, վերցնելով իրենց ունեցվածքն ու քանանացիների երկրում ձեռք բերած ամեն ինչ, իջան Եգիպտոս։
Հակոբը Եգիպտոս բերեց իր ողջ սերնդին՝ 7 իր որդիներին ու որդիների որդիներին, իր դուստրերին ու դուստրերի
դուստրերին։
(^8) Իսրայելի որդիների անունները, որոնք մտան Եգիպտոս, սրանք են՝ Հակոբն ու իր որդիները. Ռուբենը՝ Հակոբի
անդրանիկը։ 9 Ռուբենի որդիները՝ Ենովքը, Փաղղուսը, Ասրովնը եւ Քարմին։ 10 Շմավոնի որդիները՝ Համուելը, Համինը,
Ահովդը, Հաքինը, Սահառն ու քանանացի կնոջից ծնված Սավուղը։ 11 Ղեւիի որդիները՝ Գեթսոնը, Կահաթն ու Մերարին։


(^12) Հուդայի որդիները՝ Էրը, Օնանը, Սելովմը, Փարեսն ու Զարան։ Էրն ու Օնանը մեռան քանանացիների երկրում։ Իսկ
Փարեսի որդիներն են Ասրովմն ու Համուելը։ 13 Իսաքարի որդիները՝ Թովղան, Փուդը, Հասուբն ու Զամամը։
(^14) Զաբուղոնի որդիները՝ Սերեդը, Աղղոնը եւ Էելը։ 15 Սրանք Լիայի որդիներն են, որոնց, նաեւ իր դուստր Դինային նա
ծնեց Հակոբի համար Ասորիների Միջագետքում։ Բոլորը՝ որդիներն ու դուստրերը, երեսուներեք հոգի էին։
(^16) Գադի որդիները՝ Սափովնը, Մեգիսը, Սոնիան, Թոսոբամը, Այեդիսը, Արոյելիսը եւ Արիելիսը։ 17 Ասերի որդիները՝
Հեմնան, Հեուսան, Հեուլը, Բարիան եւ նրանց քույր Սարան։ Բարիայի որդիները՝ Քոբորը եւ Մեղքիելը։ 18 Սրանք
որդիներն են Զելփայի, որին Լաբանը տվել էր իր դուստր Լիային՝ իբրեւ նաժիշտ։ Այս տասնվեցին նա ծնեց Հակոբի
համար։
(^19) Ռաքելի՝ Հակոբի կնոջ որդիները՝ Հովսեփն ու Բենիամինը։ 20 Եգիպտացիների երկրում Արեգ քաղաքի քուրմ
Պետափրեսի դուստր Ասանեթից Հովսեփն ունեցավ իր Մանասե ու Եփրեմ որդիներին։ Մանասեի որդին, որին ծնեց
ասորի հարճը, Մաքիրն է։ Մաքիրը ծնեց Գաղաադին։ Եփրեմի՝ Մանասեի եղբոր որդիները՝ Սուտաղաամն ու Տաամը։
Սուտաղաամի որդին է Եդեմը։ 21 Բենիամինի որդիները՝ Բաղան, Բոքորն ու Ասբեեն։ Բաղայի որդիները՝ Գեերան,
Նեեմանը, Անաքիսը, Ռովսը, Մամփիմն ու Ոփիմինը։ Իսկ Գեերան ծնեց Արադին։ 22 Սրանք Ռաքելի որդիներն են, որոնց
նա ծնեց Հակոբի համար. բոլորը՝ տասնութ հոգի։
(^23) Դանի որդին՝ Ասոմը։ 24 Նեփթաղիմի որդիները՝ Ասիելը, Գովնին, Աստարն ու Սիլիմը։ 25 Սրանք որդիներն են
Բալլայի, որին Լաբանն իբրեւ նաժիշտ տվեց իր դուստր Ռաքելին։ Նա նրանց ծնեց Հակոբի համար։ Սրանց ընդհանուր
թիվն է յոթ հոգի։
(^26) Բոլոր նրանք, որ Հակոբի հետ մտան Եգիպտոս, որոնք ծնվել էին նրանից, չհաշված նրա որդիների կանանց,
վաթսունվեց հոգի էին։ 27 Հովսեփի որդիները, որոնք ծնվեցին Եգիպտոսում, երկուսն են։ Այսպիսով Հակոբի ընտանիքի՝
Եգիպտոս մտած բոլոր մարդկանց թիվը յոթանասունհինգ է։
(^28) Հակոբը Հուդային իրենից առաջ ուղարկեց Հովսեփի մոտ՝ հանդիպելու նրան Քաջաց քաղաքի մոտ՝ Ռամեսեի
երկրում, իսկ ինքը եկավ Գեսեմ երկիրը։ 29 Հովսեփը լծեց իր կառքը եւ Քաջաց քաղաքի մոտ ընդառաջ գնաց իր հորը՝
Իսրայելին։ Եվ երբ նրան տեսավ, ընկավ նրա պարանոցին եւ հեկեկալով լաց եղավ։ 30 Իսրայելն ասաց Հովսեփին.
«Այսուհետեւ կարող եմ մեռնել, որովհետեւ տեսա քո երեսը, եւ դու կենդանի ես»։ 31 Հովսեփն ասաց իր եղբայրներին ու իր
հոր ընտանիքին. «Գնամ հայտնեմ փարավոնին, որ իմ եղբայրներն ու հորս ընտանիքը, որ քանանացիների երկրում էին,
եկել են ինձ մոտ։ 32 Նրանք հովիվներ են։ Եվ քանի որ անասնապահությամբ են զբաղվում, իրենց հետ բերել են իրենց
անասունները, արջառներն ու ողջ ունեցվածքը։ 33 Արդ, եթե փարավոնը կանչի ձեզ ու հարցնի՝ “Ի՞նչ է ձեր գործը”,
(^34) կասեք՝ “Մենք՝ քո ծառաները, մանուկ հասակից մինչեւ այժմ անասնապահությամբ ենք զբաղվում՝ եւ՛ մենք, եւ՛ մեր
հայրերը”, որպեսզի նա ձեզ թույլ տա բնակվել Գեսեմ երկրում, քանի որ եգիպտացիների համար ոչխարների ամեն մի
հովիվ գարշելի է»։
