
(^1) Ոչ ոք իրավունք չունի ամուսնանալու իր հոր կնոջ հետ, որպեսզի իր հորը այդպիսով անպատված չլինի»։
(^2) «Ամորձիքը ճզմած կամ կռտած մարդն իրավունք չունի Աստծու ժողովարանը մտնելու։ 3 Պոռնկորդին իրավունք
չունի Աստծու ժողովարանը մտնելու։
(^4) Ամովնացին ու մովաբացին իրավունք չունեն Տիրոջ ժողովարանը մտնելու, անգամ մինչեւ տասներորդ սերունդը եւ
հավիտյանս հավիտենից,^5 որովհետեւ Եգիպտոսից դուրս գալուց հետո նրանք հաց ու ջուր չտվեցին ձեզ եւ որովհետեւ քո
դեմ վարձեցին միջագետքցի Բեորի որդի Բաղաամին, որպեսզի անիծի քեզ։ 6 Սակայն Տերը՝ քո Աստվածը, չկամեցավ
լսել Բաղաամին, եւ Տերը՝ քո Աստվածը, անեծքը վերածեց օրհնության, քանի որ Տերը՝ քո Աստվածը, սիրեց քեզ։ 7 Քո
կյանքի բոլոր օրերին, մինչեւ հավիտյան նրանց հետ դաշինք չկնքես։
(^8) Սակայն եդովմացուց մի՛ խորշիր, որովհետեւ նա քո եղբայրն է։ Եգիպտացուց նույնպես մի՛ խորշիր, որովհետեւ
պանդուխտ էիր նրա երկրում։ 9 Նրանց երրորդ սերունդը կարող է մտնել Տիրոջ ժողովարանը»։
(^10) «Եթե պատերազմի ելնես քո թշնամիների դեմ, զգուշացի՛ր ամեն տեսակ չար բաներից։ 11 Եթե ձեր մեջ գտնվի մի
մարդ, որն իր երազախաբության պատճառով անմաքուր է դարձել, ապա թող բանակատեղիից դուրս ելնի եւ բանակ
չմտնի։ 12 Երեկոյան նա իր մարմինը պետք է լվա ջրով եւ արեւը մայր մտնելու ժամանակ մտնի բանակատեղի։
(^13) Բանակատեղիից դուրս առանձնացված մի տեղ պետք է ունենաս ու այնտեղ արտաքնոց գնաս։ 14 Քո գոտուց կախված


պետք է ունենաս մի ցից, որպեսզի երբ արտաքնոց գնաս, դրանով փոս բացես եւ քո աղտեղությունն այնտեղ նետելով՝
ծածկես.^15 որովհետեւ Տերը՝ քո Աստվածը, շրջում է քո բանակատեղիում, որպեսզի փրկի քեզ եւ քո թշնամուն մատնի քո
ձեռքը։ Դրա համար էլ քո բանակատեղին մաքուր պետք է մնա, քո միջավայրում աղտեղություն չպետք է երեւա, որպեսզի
քեզանից չհեռանա»։

Զանազան օրենքներ
(^16) «Իր տիրոջից փախած եւ քեզ մոտ եկած ստրուկին մի՛ հանձնիր նրա նախկին տիրոջը. (^17) նա թող բնակվի քեզ հետ
ու քեզ մոտ տեղավորվի այնտեղ, որտեղ հարմար է գտնում։ Նրան նեղություն մի՛ պատճառեք։
(^18) Իսրայելի դուստրերի մեջ եւ ոչ Իսրայելի որդիների մեջ պոռնիկ չպետք է լինի։ Իսրայելի դուստրերից եւ որդիներից
որեւէ մեկին չընծայաբերեք կուռքերի պոռնկության[28]։
(^19) Տղամարդ կամ կին պոռնկի վարձը որեւէ ուխտ կատարելու համար քո Աստծու տուն չտանես, որովհետեւ Տիրոջ՝
քո Աստծու առջեւ դրանք գարշելի են։
(^20) Քո եղբորը վաշխով արծաթ չտաս կամ տոկոսով կերակուր եւ կամ այլ բան։ 21 Օտարից տոկոս կվերցնես, բայց ոչ
քո եղբորից, որպեսզի Տերը՝ քո Աստվածը, օրհնի քեզ քո բոլոր գործերում այն երկրում, ուր դու մտնելու ես այն
ժառանգելու համար։
(^22) Եթե ուխտ ես անում Տիրոջը՝ քո Աստծուն, ապա մի՛ հապաղիր այն կատարել, որովհետեւ Տերը՝ քո Աստվածը,
անպայման պահանջելու է քեզանից, եւ չկատարելու դեպքում մեղք կբարդես վրադ։ 23 Եթե չես ցանկանում ուխտել, ապա
դա մեղք չի համարվի քեզ։ 24 Ինչ որ դուրս է գալիս քո շրթունքներից, զգո՛ւյշ եղիր, որ անես այնպես, ինչպես որ ուխտել
ես Տիրոջը՝ քո Աստծուն։ Տո՛ւր այն նվերը, որ խոստացել ես քո բերանով։
(^25) Եթե մտնես քո մերձավորի արտը, ապա հասկը կարող ես քաղել ձեռքով, բայց քո մերձավորի արտում մանգաղ
չգործածես։ 26 Եթե մտնես քո մերձավորի այգին, ապա խաղող կարող ես ուտել մինչեւ հագենալդ, բայց ամանի մեջ լցնելով
չտանես»։
