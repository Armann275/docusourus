
(^1) Յոթ կին պիտի բռնեն մի տղամարդու եւ ասեն.
_«Մեր հացը կուտենք եւ մեր զգեստը կհագնենք,
միայն թե քո անունը լինի մեզ վրա.
մեր նախատինքը վերացրո՛ւ մեզնից»։_
(^2) Կգա այն օրը, երբ Աստված իր խորհրդով ու փառքով կճառագի երկրի վրա՝ բարձրացնելու եւ փառավորելու
Իսրայելի մնացորդներին։ 3 Թե՛ Սիոնից մնացածները եւ թե՛ Երուսաղեմից մնացածները սուրբ պիտի կոչվեն, բոլոր
նրանք, ովքեր գրվել են Երուսաղեմում ապրելու համար,^4 քանզի Տերը Սիոնի եւ Երուսաղեմի տղաների ու աղջիկների
աղտեղությունը պիտի լվանա, դատաստանի հոգով եւ այրման հոգով արյունը նրանց միջից պիտի սրբի։ 5 Տերը պիտի
գա, եւ Սիոն լեռան բոլոր տեղերը ու նրա շուրջը եղած ամեն ինչ ցերեկն ամպհովանի պիտի ունենան, իսկ գիշերը պիտի
ծածկվեն ողջ փառավորությամբ, բորբոքված կրակի լույսի ու ծխի նման։ 6 Հովանի պիտի լինի տոթի դեմ, եւ
ապաստարան ու ծածկ՝ սաստկաշունչ եղանակի ու անձրեւի դեմ։
