
Սպառնալիքներ եդովմացիների դեմ
Իսրայելի լեռների մասին
(^1) «Եվ դո՛ւ, մարդո՛ւ որդի, մարգարեացի՛ր Իսրայելի լեռներին վրա եւ ասա՛. “Լսե՛ք Տիրոջ պատգամները։ 2 Տերը՝
Աստված, այսպես է ասում. “Այն բանի համար, որ թշնամին ձեր մասին ասել է՝ վա՜շ-վա՜շ, հավերժական ավերակները
մեզ ժառանգություն եղան,- 3 դրա համար մարգարեացի՛ր ու ասա՛. Տերը՝ Աստված, այսպես է ասում. “Այն բանի համար,
որ ձեր շուրջը գտնվող բոլոր ազգերի անարգանքին ենթարկվեցիք, տարագրվեցիք բազում ազգերի կողմից, ծաղրի
առարկա ու ազգերի նախատինք եղաք,^4 դրա համար, ո՛վ լեռներ Իսրայելի, լսե՛ք Ամենակալ Տիրոջ պատգամները”։
Ամենակալ Տերը՝ Աստված, այսպես է ասում լեռներին ու բլուրներին, անդունդներին ու ձորերին, ամայացած
ավերակներին ու լքված քաղաքներին, որոնք ավեր են դարձել ու ոտնակոխ եղել ազգերի կողմից, որոնք մնացել են ձեր
շուրջը,- 5 դրա համար Տերը՝ Աստված, այսպես է ասում. “Չեմ կարող իմ զայրույթի հրով չխոսել մյուս ազգերի մասին,
նաեւ բոլոր եդովմացիների մասին, որովհետեւ իմ երկիրն իրենց համար վտարանդի դարձրին, ոտնահարելով անարգեցին
բնակիչներին՝ ավերի ու ավարի մատնելով”։ 6 Ուստի մարգարեացի՛ր Իսրայելի երկրի վրա ու ասա՛ լեռներին ու
բլուրներին, ձորերին ու դաշտերին. Տերը՝ Աստված, այսպես է ասում. “Ահա ես իմ նախանձով ու բարկությամբ խոսեցի
այն բանի համար, որ դուք հեթանոսներից նախատինք եք կրել”։ 7 Ուստի Ամենակալ Տերն այսպես է ասում. “Ձեռքս
բարձրացնելու եմ ձեր շուրջը գտնվող ազգերի վրա. նրանք կստանան իրենց անարգանքը”։ 8 Բայց, ո՛վ լեռներ Իսրայելի,
ձեր խաղողն ու բերքն Իսրայելի իմ ժողովուրդն է ուտելու, որ վերադառնալու ակնկալիք ունի։ 9 Ահա ես նայելու եմ ձեզ.
դուք հերկվելու եւ սերմանվելու եք։ 10 Բազմացնելու եմ ձեր մեջ մարդկանց, առհասարակ Իսրայելի տունն ամբողջովին։
Վերաբնակեցվելու են քաղաքները, վերաշինվելու՝ ավերակները։ 11 Բազմացնելու եմ ձեր մեջ մարդ ու անասուն.
բազմանալու եւ աճելու են նրանք։ Ձեզ էլ բնակեցնելու եմ, ինչպես սկզբնական ժամանակներում. բարիք եմ անելու ձեզ,
ինչպես նախկինում, ու կիմանաք, որ ես եմ Տերը։ 12 Այնպես եմ անելու, որ մարդիկ՝ Իսրայելի իմ ժողովուրդը, տիրեն ձեզ։
Նրանք ժառանգելու են ձեզ. բնակավայր եք լինելու նրանց համար եւ այլեւս անզավակ չեք մնալու նրանցից։ 13 Տերը՝
Աստված, այսպես է ասում. այն բանի համար, որ քեզ ասացի, թե՝ դու մարդակուլ երկիր ես ու քո ազգից անզավակ ես
մնացել,- 14 դրա համար այլեւս մարդակուլ չես լինելու եւ քո ազգն այլեւս անզավակ չես դարձնելու,- ասում է Տերը՝
Աստված։- 15 Եվ ձեզ վրա ազգերի անարգանքն այլեւս չի լինելու, ժողովուրդներից այլեւս նախատինք չեք կրելու, եւ ձեր
ազգն այլեւս անզավակ չի մնալու”»,- ասում է Տերը՝ Աստված։
(^16) Տիրոջ խոսքն ինձ ուղղվեց ու ասաց. (^17) «Մարդո՛ւ որդի, Իսրայելի տունը բնակվեց իր երկրում, սակայն այն պղծեց
իր ընթացքով, իր կուռքերով ու իր պիղծ արարքներով՝ դաշտանի պղծության նման. նրա ընթացքն իմ առաջ է եղել։
(^18) Բարկությունս թափեցի նրանց վրա այն արյան համար, որ թափել էին այդ երկրում, եւ որ իրենց կուռքերով պղծել էին
այն։ 19 Նրանց ցրեցի ազգերի մեջ, սփռեցի նրանց երկրներով մեկ։ Դատեցի նրանց ըստ իրենց ընթացքի եւ ըստ իրենց
մեղքերի։ 20 Նրանք մտան ազգերի մեջ, եւ ուր որ մտան, այնտեղ էլ պղծեցին իմ սուրբ անունը, երբ նրանց ասացին.
“Սրանք Տիրոջ ժողովուրդն են, բայց դուրս ելան նրա երկրից”։ 21 Բայց նրանց խնայեցի հանուն իմ սուրբ անվան, որ
պղծեց Իսրայելի տունն այն ազգերի մեջ, ուր մտան։ 22 Ուստի ասա՛ Իսրայելի տանը. Տերը՝ Աստված, այսպես է ասում.
“Ո՛վ տունդ Իսրայելի, ձեզ համար չէ, որ բան անում եմ, այլ հանուն իմ սուրբ անվան, որ պղծեցիք այն ազգերի մեջ, ուր
մտաք։ 23 Եվ ես մաքրելու եմ իմ մեծ անունը, որ պղծվեց այդ ազգերի մեջ, որը դուք պղծեցիք նրանց մեջ։ Եվ այդ ազգերը
կիմանան, որ ես եմ Տերը,- ասում է Ամենակալ Տերը,- երբ սրբագործվեմ ձեր մեջ, դրանց աչքի առաջ։ 24 Ես վերցնելու եմ
ձեզ հեթանոսներից, հավաքելու եմ ձեզ բոլոր ազգերից եւ ձեզ ձեր երկիրն եմ տանելու։ 25 Ձեզ վրա սուրբ ջուր եմ ցողելու,
եւ դուք մաքրվելու եք ձեր բոլոր պղծություններից. ձեր բոլոր կուռքերից մաքրելու եմ ձեզ։ 26 Նոր սիրտ եմ տալու ձեզ, նոր


հոգի եմ դնելու ձեր մեջ. ձեր մարմիններից հանելու եմ քարեղեն սիրտը եւ մարմնեղեն սիրտ եմ տալու ձեզ.^27 իմ հոգին
եմ տալու ձեզ։ Եվ այնպես եմ անելու, որ իմ արդարությամբ ընթանաք, օրենքներս պահեք ու կատարեք դրանք,

(^28) բնակվեք այն երկրում, որ տվել էի ձեր հայրերին, եւ ինձ համար ժողովուրդ լինեք, ես էլ ձեզ համար՝ Աստված։ 29 Ձեզ
ազատելու եմ ձեր բոլոր պղծություններից։ Դիմելու եմ ցորենին ու բազմացնելու եմ այն եւ ձեզ վրա սով չեմ բերելու։
(^30) Բազմացնելու եմ ծառերի պտուղներն ու արտերի բերքը, որպեսզի ազգերի մեջ այլեւս սովի նախատինքը չստանաք։
(^31) Հիշելու եք ձեր չար ճանապարհներն ու ձեր ոչ բարի ընթացքը, եւ դուք զզվելու եք ձեր բոլոր անօրենություններից ու
գարշելի արարքներից։ 32 Ձեզ համար չէ, որ անում եմ այս բաները,- ասում է Տերը՝ Աստված,- այլ թող հայտնի լինի ձեզ.
ամաչե՛ք ու ամոթահար եղե՛ք ձեր ընթացքի պատճառով, ո՛վ տուն Իսրայելի։ 33 Տերը՝ Աստված, այսպես է ասում. “Այն
օրը, երբ ձեզ մաքրեմ ձեր բոլոր անօրենություններից, ավերակները վերաշինվելու են, քաղաքներն էլ վերաբնակեցնելու
եմ,^34 եւ մշակվելու է ամայացած հողը, փոխանակ բոլոր անցորդների առաջ ամայացած լինելու։ 35 Եվ ասելու են.
“Ավերված երկիրը փարթամ պարտեզ է դարձել, իսկ ավերակ, կործանված ու քանդված քաղաքները՝ ամրացած ու
բնակեցված”։ 36 Եվ այն ազգերը, որ մեկընդմիշտ կմնան ձեր շուրջը, կիմանան, որ ես եմ Տերը, որ վերաշինեցի այն, ինչ
ավերված էր, եւ վերահաստատեցի այն, ինչ ամայացած էր։ Ես՝ Տերս, խոսեցի, եւ անելու եմ։ 37 Տերը՝ Աստված, այսպես է
ասում. “Ես դարձյալ այցի եմ գալու Իսրայելի տանը՝ իրագործելու դրանք. բազմացնելու եմ մարդկանց՝ հոտերի պես։
(^38) Եվ ինչպես սուրբ ոչխարները, ինչպես Երուսաղեմի ոչխարները՝ նրա տոների ժամանակ, այնպես են լինելու ավերված
քաղաքները՝ մարդկանց խմբերով լի։ Եվ կիմանան, որ ես եմ Տերը”»։
