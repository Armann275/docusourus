
Կուռքերի եւ սուտ մարգարեների կործանումը
(^1) Այն օրը Դավթի տան համար ամենուրեք բաց կլինի՝ փոփոխման ու ցողման համար։ 2 Եվ կլինի, որ այն օրը Տերը
կուռքերի անունները կվերացնի երկրից, եւ այլեւս չի լինի նրանց հիշատակը. եւ երկրից կվերացնեմ սուտ մարգարեներին
ու պիղծ ոգիներին։ 3 Եվ կլինի, որ եթե մեկը դեռեւս մարգարեանա, նրա հայրն ու մայրն էլ, որ ծնել են նրան, կասեն նրան.
«Չապրես, որովհետեւ սուտ խոսեցիր Տիրոջ անունով». եւ նրա հայրն ու մայրը, որ ծնել են նրան, կարգելեն նրան
մարգարեանալ։ 4 Եվ կլինի, որ այն օրը մարգարեներն իրենց մարգարեանալու ժամանակ կամաչեն յուրաքանչյուր
տեսիլքից եւ մազեղեն քուրձեր կհագնեն, քանի որ ստեցին։ 5 Եվ կասի. «Ես մարգարե չեմ, այլ հողագործ մարդ եմ. ինձ
մարդ ծնեց իմ մանկությունից»։ 6 Եվ ասացի նրան. «Այդ ի՞նչ վերքեր են քո ձեռքերի մեջ». եւ կասի՝ «Որոնցով
վիրավորվեցի իմ սիրելիի տանը»։
(^7) _«Արթնացի՛ր, ո՛վ սուր, իմ հովվի դեմ
եւ նրա ընկերոջ մարդու դեմ,-
ասում է Ամենակալ Տերը.
կհարվածեմ հովվին,
եւ ոչխարները կցրվեն,
եւ իմ ձեռքը կդարձնեմ հովիվների դեմ։_
(^8) Եվ կլինի այն օրը,- ասում է Տերը,- նրա մեջ երկու մասեր կանհետանան ու կպակասեն, բայց երրորդը կմնա նրա
մեջ։ 9 Եվ երրորդ մասը կանցկացնեմ հրի միջով ու կտաքացնեմ նրանց, ինչպես արծաթն է տաքանում, եւ կփորձեմ
նրանց, ինչպես ոսկին է փորձվում. նա կկանչի իմ անունը, եւ ես կլսեմ նրան ու կասեմ. «Իմ ժողովուրդն է սա», իսկ նա
կասի՝ «Տերը՝ իմ Աստվածն ես դու»։
