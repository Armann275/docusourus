
Այրի կնոջ լուման
( Մրկ. 12.41-44)
(^1) Հիսուսը նայեց ու տեսավ մեծահարուստներին, որոնք տաճարի գանձանակի մեջ իրենց նվերներն էին գցում։
(^2) Տեսավ եւ մի աղքատ այրի կնոջ, որ երկու լումա գցեց այնտեղ։ 3 Եվ ասաց. «Ճշմարիտ եմ ասում ձեզ, որ այդ աղքատ
այրին ավելի գցեց, քան բոլորը։ 4 Նրանք ամենքը իրենց ավելորդը գցեցին Աստծու ընծաների մեջ, իսկ նա, իր
չքավորության մեջ, իր ունեցած ամբողջ ապրուստը գցեց»։
( _Մտթ_. 24.1-2, _Մրկ_. 13.1-2)
(^5) Երբ ոմանք տաճարի մասին ասում էին, թե գեղեցիկ քարերով եւ ընծաներով է զարդարված, նա ասաց. (^6) «Պիտի
գան օրեր, երբ այդ բոլորը, որ տեսնում եք, պիտի քանդվի, չպիտի թողնվի քար քարի վրա»։ 7 Հարցրին նրան եւ ասացին.
«Վարդապե՛տ, ե՞րբ կլինի այդ, եւ ի՞նչ կլինի նշանը, երբ այդ պատահելու լինի»։
( _Մտթ_. 24.4-14, _Մրկ_. 13.3-13)
(^8) Եվ նա ասաց. «Զգո՛ւյշ կացեք, չխաբվեք. որովհետեւ շատերը պիտի գան իմ անունով եւ պիտի ասեն թե՝ “Ես եմ
Քրիստոսը”, եւ թե՝ “Ժամանակը մոտեցավ”։ Նրանց հետեւից չգնաք։ 9 Երբ լսեք պատերազմների եւ խռովությունների
մասին, չզարհուրեք. որովհետեւ պետք է նախ այդ բաները պատահեն. բայց աշխարհի վախճանը շուտով չի լինելու»։
(^10) Այն ժամանակ ասաց նրանց. «Ազգ ազգի դեմ պիտի ելնի, եւ թագավորություն՝ թագավորության դեմ. (^11) եւ մեծ
երկրաշարժներ ու տարբեր տեղերում սով ու ժանտախտ պիտի լինեն. պիտի լինեն արհավիրքներ եւ մեծամեծ նշաններ
երկնքից։ 12 Բայց այս բոլորից առաջ ձեզ պիտի ձերբակալեն եւ հալածեն, ատյանների ու բանտերի պիտի մատնեն ձեզ եւ
կուսակալների ու թագավորների առաջ պիտի տանեն ձեզ իմ անվան համար։ 13 Եվ այդ ձեզ համար պիտի լինի առիթ
վկայության։ 14 Արդ, ձեր մտքում դրե՛ք սա. նախօրոք մի՛ մտահոգվեք պատասխան տալու համար, 15 որովհետեւ ես ձեզ
բերան եւ իմաստություն կտամ, որին ձեր բոլոր հակառակորդները չեն կարողանա հակառակվել կամ պատասխան տալ։
(^16) Դուք պիտի մատնվեք եւ՛ ծնողներից, եւ՛ եղբայրներից, եւ՛ ազգականներից, եւ՛ բարեկամներից, ու ձեզնից ոմանց պիտի
սպանեն։ 17 Եվ բոլորն իմ անվան համար պիտի ատեն ձեզ։ 18 Բայց ձեր գլխից մի մազ անգամ չպիտի կորչի։ 19 Եվ ձեր
համբերությամբ պիտի շահեք ձեր հոգիները»։
( _Մտթ_. 24.15-21, _Մրկ_. 13.14-19)
(^20) «Բայց երբ տեսնեք Երուսաղեմը՝ շրջապատված զորքերով, այն ժամանակ իմացե՛ք, որ նրա ավերումը մոտ է։ 21 Այն
ժամանակ նրանք, որ Հրեաստանում են, թող փախչեն լեռները, եւ նրանք, որ Երուսաղեմի մեջ են, թող խույս տան, իսկ
նրանք, որ գավառներում են, թող քաղաք չմտնեն,^22 որովհետեւ դրանք վրեժխնդրության օրեր են, որպեսզի կատարվեն
բոլոր գրվածները։ 23 Բայց այն օրերին վա՜յ հղիներին եւ ստնտուներին, որովհետեւ մեծ տագնապ պիտի լինի երկրի վրա


եւ բարկություն՝ այս ժողովրդի հանդեպ։ 24 Նրանք սրի պիտի քաշվեն, գերի տարվեն ողջ աշխարհով մեկ. եւ Երուսաղեմը
ոտքի կոխան պիտի լինի հեթանոսներից, մինչեւ որ լրանան հեթանոսների ժամանակները»։

Մարդու Որդու գալուստը
( Մտթ. 24.29-31, Մրկ. 13.24-27)
(^25) «Նշաններ պիտի լինեն արեգակի, լուսնի եւ աստղերի վրա։ Երկրի վրա ազգերը պիտի խռովվեն եւ տագնապեն՝
ահեղ ձայնի եւ ծովի փոթորիկի պատճառով,^26 աշխարհի վրա գալիք պատահարների վախից եւ նախազգացումից
մարդիկ մահամերձ պիտի լինեն, որովհետեւ երկնքի զորությունները պիտի շարժվեն։ 27 Եվ այն ժամանակ պիտի տեսնեն
_Մարդու Որդուն՝ եկած ամպերի վրա_ (Դան. 7.13), զորությամբ եւ մեծ փառքով։ 28 Եվ երբ սկսվի այս բանը, վե՛ր կացեք եւ
ձեր գլուխները բարձրացրե՛ք, որովհետեւ մոտ է ձեր փրկությունը»։
( _Մտթ_. 24.32-35, _Մրկ_. 13.28-31)
(^29) Եվ նրանց մի առակ ասաց. «Նայե՛ք թզենուն եւ ամեն մի ծառի. (^30) երբ իրենց բողբոջը ցույց են տալիս, տեսնում եք
այն ու դրանից իմանում եք, որ մոտ է ամառը։ 31 Նույնպես եւ դուք, երբ տեսնեք այս բոլորը կատարված, իմացե՛ք, որ
Աստծու արքայությունը մոտ է։ 32 Ճշմարիտ եմ ասում ձեզ, որ այս սերունդը չպիտի անցնի, մինչեւ որ այս բոլորը
չկատարվի։ 33 Երկինքը եւ երկիրը կանցնեն, բայց իմ խոսքերը չեն անցնի»։
( _Մտթ_. 24.36-44, _Ղուկ_. 21.34-36)
(^34) «Զգո՛ւյշ եղեք ինքներդ ձեզնից. գուցե ձեր սրտերը ծանրանան զեխությամբ եւ հարբեցողությամբ ու աշխարհիկ
հոգսերով. եւ հանկարծակի ձեզ վրա հասնի այն օրը։ 35 Որովհետեւ այդ օրը որոգայթի նման պիտի հասնի ամենքի վրա,
որոնք բնակվում են երկրագնդի ամբողջ երեսին։ 36 Արթո՛ւն կացեք այսուհետեւ, ամեն ժամ աղո՛թք արեք, որպեսզի
կարողանաք զերծ մնալ այն ամենից, որ լինելու է, եւ արժանի լինեք կանգնելու Մարդու Որդու առաջ»։
(^37) Ցերեկը ուսուցանում էր տաճարի մեջ, իսկ գիշերները ելնում էր, մնում այն լեռան վրա, որը կոչվում էր Ձիթենյաց։
(^38) Եվ ամբողջ ժողովուրդը առավոտները վաղ շտապում էր նրա մոտ՝ տաճարում նրան լսելու։
