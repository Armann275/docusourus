
Մանասե ցեղը
(^1) Մանասեի՝ Հովսեփի անդրանիկ որդու ցեղի սահմանները սրանք են. Մանասեի անդրանիկին՝ Մաքիրին՝
Գաղաադի հորը, որովհետեւ պատերազմող մարդ էր, բաժին հասավ Գաղաադը եւ Բասանը։ 2 Մանասեի մյուս
որդիներին, Աբիեզերի որդիներին, Քեղեկի որդիներին, Եսրիելի որդիներին, Սյուքեմի որդիներին, Սեմիրայիի
որդիներին, Ոփերի որդիներին բաժին հասավ ըստ իրենց տոհմերի։ Սրանք են Հովսեփի որդու՝ Մանասեի որդիները,
արու զավակներն ըստ իրենց տոհմերի։ 3 Մանասեի որդու՝ Մաքիրի որդու՝ Գաղաադի որդու՝ Ոփերի որդի Սաղպաադն
արու զավակ չուներ, այլ միայն դուստրեր։ Սաղպաադի դուստրերի անունները սրանք են՝ Մաաղա, Նուա, Էգղա, Մեղքա
եւ Թերսա։ 4 Նրանք կանգնեցին Եղիազար քահանայի, Նավեի որդի Հեսուի եւ իշխանների առաջ ու ասացին. «Աստված
Մովսեսի միջոցով պատվիրեց, որ մեզ ժառանգություն տրվի մեր եղբայրների մեջ»։ Եվ Տիրոջ հրամանով նրանց
ժառանգություն տրվեց իրենց հոր եղբայրների մեջ։ 5 Մանասեին բաժին ընկան Ղաբեկի դաշտը եւ Գաղաադն ու
Բասանը, որ Հորդանան գետի այն կողմում են։ 6 Քանի որ Մանասեի որդիների դուստրերը ժառանգություն ստացան
իրենց եղբայրների մեջ, Գաղաադ երկիրը Մանասեի մյուս որդիներինը եղավ։
(^7) Մանասեի որդիների սահմանները գնում են Սյուքեմի դիմացը գտնվող Ասերմաքթովթից մինչեւ Համին եւ Ասեբ՝
Թափթովթայի աղբյուրը։ 8 Թափթովթայի երկիրը Մանասեինը եղավ, իսկ Մանասեի սահմանների վրա գտնվող
Թափթովթա քաղաքը՝ Եփրեմի որդիներինը։ 9 Սահմանները հարավային կողմից իջնում են Կանայի ձորը, Հայիրի ձորի
դիմաց, եւ Եփրեմի բեւեկնի ծառն ընկնում է Մանասեի քաղաքի մեջ։ Մանասեի սահմանը հյուսիսից գնում է մինչեւ
հեղեղատը եւ վերջանում է ծովում։ 10 Հարավային կողմը Եփրեմինն է, իսկ հյուսիսային կողմը՝ Մանասեինը, եւ նրանց
սահմանը ծովն է։ Հյուսիսային կողմից նրանք հարում են Ասերին, իսկ արեւելյան կողմից՝ Իսաքարին։
(^11) Իսաքարի եւ Ասերի ժառանգությունների մեջ Մանասեն ստացավ Բեթսանն ու նրա ավանները, Ամբղանն ու նրա
ավանները, Ենդովրի բնակիչներն ու նրա ավանները, Մակեդդովի բնակիչներն ու նրա ավանները, Տանաքի բնակիչներն
ու նրա ավանները, Նափեթի երրորդ մասն ու նրա ավանները։
(^12) Մանասեի որդիները չկարողացան բնաջնջել այս քաղաքները, եւ քանանացիները շարունակեցին բնակվել այդ
երկրում։ 13 Երբ իսրայելացիները զորացան, նրանք հնազանդեցրին քանանացիներին, բայց ամբողջովին չբնաջնջեցին
նրանց։
(^14) Հովսեփի որդիներն ընդդիմացան Հեսուին եւ ասացին. «Ինչո՞ւ մեզ մեկ բաժին ժառանգություն եւ մեկ կալվածք
տվեցիր։ Մենք բազմամարդ ենք, եւ Աստված մեզ օրհնել է»։ 15 Հեսուն նրանց ասաց. «Եթե դուք բազմամարդ եք, գնացե՛ք
անտառ, ձեզ համար տե՛ղ մաքրեք փերեզացիների ու ռափայինների երկրում, եթե ձեզ համար նեղ է Եփրեմի լեռը»։
(^16) Հովսեփի որդիներն ասացին. «Եփրեմի լեռը մեզ բավական չէ. այնտեղ՝ մեր երկրում՝ Բեթսանում, նրա ավաններում եւ
Հեզրայելի ձորում մեզ հետ բնակվող բոլոր քանանացիներն ընտիր երիվարներ ու զենքեր ունեն»։ 17 Հեսուն խոսեց
Հովսեփի որդիների՝ Եփրեմի եւ Մանասեի հետ ու ասաց. «Դուք բազմամարդ ժողովուրդ եք եւ մեծ զորություն ունեք,
թող ձեզ մեկ կալվածք չլինի,^18 անտառը ձերը լինի։ Անտառ է, կմաքրեք այն, մինչեւ ծայրը այն ձերը կլինի, երբ բնաջնջեք
քանանացիներին. թեպետ նրանք ընտիր երիվարներ ունեն եւ ձեզանից ուժեղ են, բայց դուք կհաղթեք նրանց»։
