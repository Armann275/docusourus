
(^1) _Սաղմոս Դավթի, արձանագիր
Պահպանի՛ր ինձ, ո՜վ Աստված,
Քանզի ես քեզ միշտ հուսացի։_
(^2) _Տիրոջն ասացի. «Դու ես Տերն իմ,
Քեզանից են բարիքներն իմ»։_
(^3) _Սրբերի, որ երկրի վրա են,
Եվ երեւելիների հանդեպ է իմ ողջ փափագը։_
(^4) _Բազմացան նրանց հիվանդությունները,
Հետո կրկին շատ շատացան։
Չպիտի մասնակցեմ նրանց արյունոտ ժողովներին,
Ոչ էլ նրանց անունները պիտի հիշեմ իմ շուրթերով։_
(^5) _Իմ բաժակի, ժառանգության բաժին, ո՛վ Տեր,
Դու ես կրկին ինձ դարձնելու բաժինն իմ։_
(^6) _Ինձ վիճակ ընկավ ընտրյալների մեջ լինելու,
Եվ ինձ բաժին ընկածը հաճելի եղավ ինձ։_
(^7) _Պիտի օրհներգեմ Տիրոջը,
Որ իմաստուն դարձրեց ինձ.
Գիշերվա մեջ անգամ
Երիկամներս էին ինձ խրատ կարդում։_
(^8) _Տիրոջն եմ ընտրել մշտապես իմ առաջ,
Որովհետեւ իմ աջ կողմում էր,
Որպեսզի չսասանվեմ։_
(^9) _Դրա համար ուրախ եղավ եւ սիրտը իմ,
Լեզուս ցնծաց,
Եվ մարմինս հույսով կառնի դադարն իր,_
(^10) _Զի անձն իմ չես թողնի մեռյալների աշխարհում,
Արդարին էլ չես թողնի, որ ապականվի։_


(^11) _Ցույց տվեցիր ինձ կյանքի ճամփան,
Քո երեսի ուրախությամբ հագեցրիր ինձ,
Նաեւ քո աջի քաղցրությամբ
Եվ մշտական վայելչությամբ։_
