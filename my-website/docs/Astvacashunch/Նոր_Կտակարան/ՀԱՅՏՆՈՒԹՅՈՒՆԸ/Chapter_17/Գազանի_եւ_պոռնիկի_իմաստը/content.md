
Կարմիր գազանի վրա նստած կինը
(^1) Եվ եկավ յոթ սկավառակներ ունեցող յոթ հրեշտակներից մեկը, խոսեց ինձ հետ եւ ասաց. «Արի՛, քեզ ցույց պիտի
տամ դատաստանն այն մեծ պոռնիկի, որ նստում է շատ ջրերի վրա.^2 նրա հետ պոռնկացան երկրի թագավորները, իսկ
նրա պոռնկության գինուց հարբեցին երկրի բնակիչները»։ 3 Եվ Հոգին ինձ վրա եկավ, ու հրեշտակն առավ տարավ ինձ
անապատ. եւ տեսա մի կին, որ նստած էր յոթգլխանի ու տասեղջյուրանի կարմիր գազանի վրա, որի մարմինը ծածկված
էր հայհոյալից գրություններով. գազանը, որ տեսա, յոթ գլուխ ուներ եւ տասը եղջյուր։ 4 Կինը հագել էր ծիրանի ու կարմիր
հագուստ՝ զարդարված ոսկով, մարգարիտով եւ թանկագին քարերով։ Նա իր ձեռքին բռնել էր ոսկե բաժակ, որը լի էր
նրա գարշելի եւ անմաքուր պոռնկությամբ։ 5 Եվ նրա ճակատին կար գրված խորհրդավոր մի անուն. «Մեծ Բաբելոն, մայր
երկրի պոռնիկների եւ գարշելիների»։ 6 Տեսա այդ կնոջը՝ արբած սրբերի եւ Հիսուսի բոլոր վկաների արյունից։ Տեսա ու
մեծապես զարմացա։ 7 Հրեշտակն ինձ ասաց. «Ինչի՞ վրա զարմացար, ես քեզ կասեմ խորհուրդը կնոջ եւ նրան կրող այդ
գազանի, որ ունի յոթ գլուխ եւ տասը եղջյուր։
(^8) Եվ այդ գազանը, որին տեսար, որ կար, բայց այլեւս չկա, պատրաստ է ելնելու անդունդից՝ դեպի կորուստ գնալու
համար։ Եվ բոլոր նրանք, ովքեր բնակվում են երկրի վրա, եւ որոնց անունները գրված չէին կյանքի գրքում աշխարհի
սկզբից ի վեր, պիտի զարմանան գազանի վրա, որը կար ու չկա, բայց վերստին գալու է։
(^9) Այստեղ է իմաստությունը, որ միտք ունի։ Յոթ գլուխները յոթ լեռներն են, որոնց վրա նստել էր կինը։ Նրանք յոթ
թագավորներն են.^10 նրանցից հինգն ընկան, մեկն ապրեց, իսկ մեկն էլ դեռ չի եկել։ Երբ գա, պետք է որ մի կարճ ժամանակ
մնա։ 11 Եվ այն գազանը, որ կար ու չկա, նա ութերորդ թագավորն է, բայց այն յոթից մեկն է եւ դեպի կորուստ է գնալու։
(^12) Եվ այն տասը եղջյուրները, որ տեսար, տասը թագավորներն են, որոնք դեռեւս թագավորություն չեն ստացել, բայց
կստանան եւ մի ժամով իշխան կլինեն ու իշխանություն կստանան գազանի հետ։ 13 Սրանք միակարծիք են. իրենց
զորությունն ու իշխանությունը տալիս են գազանին։ 14 Եվ պատերազմելու են Գառան դեմ, եւ Գառը նրանց հաղթելու է,
քանի որ նա Տերն է տերերի եւ Թագավորը թագավորների. եւ ովքեր նրա հետ են, կանչվածներ են, ընտրյալներ ու
հավատարիմներ»։
(^15) Հրեշտակը շարունակում էր խոսել ինձ հետ. «Եվ այն ջրերը, որ տեսար, եւ որտեղ նստած էր պոռնիկը, դրանք
ժողովուրդներն են, բազմությունները, ազգերն ու լեզուները։ 16 Եվ գազանի տասը եղջյուրները, որ տեսար, նրանք պիտի
ատեն պոռնիկին, պիտի մերկացնեն եւ ուտեն նրա մարմինը եւ այրեն նրան կրակով.^17 քանի որ Աստված այս բանը դրեց
նրանց սրտում. որ նրանք լինեն միակամ ու միախորհուրդ եւ թագավորությունը տան գազանին, մինչեւ կատարվի
Աստծու խոսքը։ 18 Եվ այն կինը, որին տեսար, երկրի վրա իշխող թագավորների մեծ քաղաքն է»։
