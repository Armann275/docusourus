
Աստծու խոսքը իր Որդու միջոցով
(^1) Աստված բազում ձեւերով եւ բազում օրինակներով հնում խոսեց մեր հայրերի հետ մարգարեների միջոցով։ 2 Այս
վերջին օրերին մեզ հետ խոսեց իր Որդու միջոցով, որին ժառանգ կարգեց ամեն ինչի, եւ որի միջոցով ստեղծեց տիեզերքը։
(^3) Նա, որ ճառագումն է նրա փառքի եւ արտահայտումը նրա էության, որ իր խոսքի զորությամբ պահում է տիեզերքը։ Նա
մեր մեղքերի մաքրումը կատարելուց հետո նստեց Աստծու մեծության աջ կողմում՝ բարձունքներում։
(^4) Նա այնքան գերազանց եղավ հրեշտակներից, որ նրանցից շատ ավելի տարբեր անուն ժառանգեց։ 5 Արդարեւ,
հրեշտակներից որի՞ն երբեւէ ասաց.
_«Դու ես իմ որդին,
ես այսօր ծնեցի քեզ» (Սաղ. 2.7)։_
Եվ դարձյալ.
_«Ես նրան հայր կլինեմ,
իսկ նա ինձ որդի կլինի» (Բ Թագ. 7.14, Ա Մն. 17.13)։_
(^6) Եվ դարձյալ, երբ անդրանիկին աշխարհ է մտցնում, ասում է.
_«Թող երկրպագեն նրան
Աստծու բոլոր հրեշտակները» (Բ Օր. 32.43 (LXX))։_
(^7) Իսկ հրեշտակների մասին էլ ասում է.
_«Նա իր հրեշտակներին հոգիներ դարձրեց
եւ իր ծառաներին՝ հրեղեն բոցեր» (Սաղ. 103(104).4)։_
(^8) Իսկ Որդու մասին ասում է.
_«Քո աթոռը, Աստվա՛ծ, հավիտենական է.
քո արքայության գավազանը՝ շիտակության գավազան։_
(^9) _Դու սիրեցիր արդարությունը եւ ատեցիր անօրենությունը.
դրա համար, Աստվա՛ծ, քո Աստվածը
քեզ օծեց ուրախության յուղով ավելի, քան քո ընկերներին» (Սաղ. 44(45).6-7)։_
(^10) Նաեւ՝
_«Դու, Տե՛ր, սկզբից երկիրը հիմնեցիր,
եւ քո ձեռքի գործն է երկինքը։_
(^11) _Նրանք կորստյան պիտի մատնվեն, բայց դու կաս եւ մնում ես։
Բոլորը պիտի մաշվեն որպես ձորձեր._
(^12) _Իսկ դու դրանք հագուստի պես պիտի շրջես եւ փաթաթես,
եւ նրանք պիտի ոլորվեն։
Բայց դու միշտ նույնն ես,
եւ քո տարիները չեն պակասելու» (Սաղ. 101(102).25-27)։_
(^13) Հրեշտակներից որի՞ն երբեւէ ասաց.
_«Նստի՛ր իմ աջ կողմում,
մինչեւ որ քո թշնամիներին
քո ոտքերին պատվանդան դարձնեմ» (Սաղ. 109(110).1)։_
(^14) Չէ՞ որ բոլորն էլ սպասավորող հոգիներ են, որոնք ուղարկվում են ի սպասավորություն նրանց, որ ժառանգելու են
փրկությունը։
