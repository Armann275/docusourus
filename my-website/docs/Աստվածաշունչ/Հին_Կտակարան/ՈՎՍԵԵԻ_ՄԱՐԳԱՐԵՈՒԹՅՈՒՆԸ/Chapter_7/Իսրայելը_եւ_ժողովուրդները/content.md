
(^1) _«Երբ Իսրայելին բժշկեմ,
Եփրեմի չարիքներն ու Սամարիայի չարիքները հայտնի կդառնան,
քանի որ սուտ գործեցին.
գող կմտնի նրա մոտ,
եւ ավազակը կմերկացնի նրա ճանապարհներին։_
(^2) _Միասին կմրմնջան,
ինչպես մրմնջում են իրենց մտքում.
նրանց բոլոր չարիքները հիշեցի. արդ, նրանց խորհուրդները պաշարեցին նրանց.
եղան իմ երեսի առաջ։_
(^3) _Իրենց չարիքներով ուրախացրին թագավորին
եւ իրենց ստով՝ իշխաններին։_
(^4) _Բոլորը շնացել են ինչպես թոնիրը,
վառված՝ եփելու համար, բորբոքվելով կրակից եւ ճարպի զանգվածից,
մինչեւ դրանով խմորվեն_


(^5) _ձեր թագավորների օրերը։
Իշխաններն սկսեցին զայրանալ գինուց
եւ ձեռք մեկնեցին չարագործներին,_
(^6) _որովհետեւ նրանց սրտերը հնոցի պես բորբոքվեցին՝ անիծելու նրանց։
Ողջ գիշեր քնով հագեցավ Եփրեմը.
առավոտ եղավ,
եւ բորբոքվեցին կրակի բոցի նման։_
(^7) _Բոլորն այրվեցին վառված հնոցի նման,
եւ հուրը կերավ նրանց դատավորներին.
նրանց բոլոր թագավորներն ընկան,
եւ նրանց մեջ չկար մեկը, որ օգնության կանչեր ինձ։_
(^8) _Եփրեմը խառնակվում էր ժողովուրդներին,
Եփրեմը եղավ չշրջված նկանակ._
(^9) _օտարները կերան նրա զորությունը, եւ նա չիմացավ.
ճերմակեցին նրա մազերը, եւ նա չզգաց։_
(^10) _Իսրայելի հպարտությունը կխոնարհվի նրա երեսին,
եւ չդարձան Տրոջը՝ իրենց Աստծուն,
եւ չփնտրեցին նրան այս ամենի մեջ։_
(^11) _Եփրեմը նման էր անմիտ աղավնու, որ սիրտ չունի.
Եգիպտոս էին կանչվում,
բայց գնացին ասորեստանցիների մոտ։_
(^12) _Ուր էլ որ գնան, նրանց վրա կգցեմ իմ ցանցը,
երկնքի թռչունների նման ցած կբերեմ նրանց
եւ կխրատեմ նրանց իրենց նեղության համբավով։_
(^13) _Վա՜յ նրանց, քանի որ ապստամբեցին իմ դեմ,
ողորմելի են, քանի որ ամբարշտություն գործեցին իմ դեմ։
Ես փրկեցի նրանց, իսկ նրանք սուտ խոսքերով բամբասեցին ինձնից։_
(^14) _Նրանց սրտերն ինձ չաղաղակեցին, այլ ողբացին իրենց անկողիններում,
պատառոտվում էին ցորենի եւ գինու համար.
խրատվեցին ինձանով։_
(^15) _Ես զորացրի նրանց բազուկները,
եւ չարիք խորհեցին իմ դեմ։_
(^16) _Դարձան ոչնչին
եւ եղան լարված աղեղի պես։
Սրով կընկնեն նրանց իշխաններն
իրենց լեզվի խստության, անկրթության պատճառով,
քանի որ սա նրանց նախատինքն է եգիպտացիների երկրում»։_
