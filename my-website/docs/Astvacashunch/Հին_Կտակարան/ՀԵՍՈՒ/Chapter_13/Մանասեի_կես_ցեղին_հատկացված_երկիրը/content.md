
Դեռ չգրավված երկրներ
(^1) Հեսուն ծերացել էր եւ տարիքն առել։ Տերն ասաց Հեսուին. «Դու ծերացել ես եւ օրերդ ապրել ես, բայց շատ երկրներ
են մնացել ժառանգելու։ 2 Մնացած երկրները սրանք են՝ փղշտացիների բոլոր սահմանները, Գեսուրը եւ Քանանը.
(^3) Եգիպտոսի դիմացի անշեն վայրից մինչեւ Ակկարոնի սահմանները աջ կողմում. քանանացիներին են պատկանում
փղշտացիների հինգ թագավորությունները՝ գազացիներինը, ազովտացիներինը, ասկաղովնացիներինը,
գեթացիներինը, ակկարոնացիներինը, ինչպես նաեւ խեւացիներինը 4 Թեմանից։ Ինչպես նաեւ քանանացիների երկիրը՝
Գազան, Սիդովնից մինչեւ Ափեկ, մինչեւ ամորհացիների սահմանները,^5 եւ փղշտացիներից՝ ամբողջ Գաբա երկիրը եւ
ամբողջ Լիբանանը՝ արեւելքից, Ահերմոն լեռան ստորոտում գտնվող Գաղգաղայից մինչեւ Եմաթի մուտքը։ 6 Բոլոր
լեռնաբնակներին, Լիբանանից մինչեւ Մասերեփթովթմայիմ եւ բոլոր սիդովնացիներին ես կկոտորեմ Իսրայելի որդիների
առաջ։ Բայց դու դրանք որպես ժառանգություն բաժանի՛ր Իսրայելին, ինչպես որ քեզ պատվիրեցի»։
(^7) Հիմա այս երկիրը որպես ժառանգություն բաժանի՛ր ինը ցեղերին եւ Մանասեի կես ցեղին. Հորդանան գետից մինչեւ
Մեծ ծովը դեպի արեւմուտք կտաս նրան, եւ Մեծ ծովը սահման կդառնա։ 8 Իսկ երկու ցեղերը՝ Ռուբենի եւ Գադի ցեղերը,
Մանասեի կես ցեղի հետ ստացան իրենց ժառանգությունը, որ տվել էր Մովսեսը Հորդանան գետի այն կողմում՝
արեւելքում. Տիրոջ ծառա Մովսեսը նրանց մեջ բաժանեց.^9 Արոյերից, որ գտնվում է Առնովնի հեղեղատի եզերքին, եւ ձորի
մեջ գտնվող քաղաքը, ամբողջ Միսովրը, Մեդաբայից մինչեւ Դեբոն։ 10 Եսեբոնում թագավորող ամորհացիների արքա
Սեհովնի բոլոր քաղաքները, մինչեւ ամովնացիների սահմանները,^11 Գաղաադը եւ Գեսուրի ու Մաքաթիի սահմանները,
ամբողջ Ահերմոն լեռը, ամբողջ Բասանը, մինչեւ Սեղքա,^12 Օվգի ողջ թագավորությունը Բասանում, որ թագավորում էր
Աստարովթում եւ Եդրայինում։ Հսկաների մնացորդներից միայն սա էր մնացել, եւ Մովսեսը հարվածեց ու սպանեց նրան։
(^13) Բայց իսրայելացիները չբնաջնջեցին գեսուրացիներին, մաքաթացիներին եւ քանանացիներին, եւ գեսուրացիների
ու մաքաթացիների թագավորը բնակվում է Իսրայելում մինչեւ այսօր։ 14 Բայց Ղեւիի ցեղին բաժին եւ ժառանգություն
չտրվեց, որովհետեւ Տերը՝ Իսրայելի Աստվածն է նրանց ժառանգությունը, ինչպես նրանց ասել էր Տերը։
Սրանք են այն բաժինները, որ Մովսեսը բաժանեց Իսրայելի որդիներին Մովաբի Ռաբովթում՝ Հորդանան գետի այն
կողմում, Երիքովի դիմաց։
(^15) Մովսեսը Ռուբենի ցեղին ժառանգություն տվեց ըստ նրանց տոհմերի, (^16) եւ նրանց տվեց այն տարածքը, որ սկսվում
է Արոյեր քաղաքից, Առնովն գետի ափերից, Առնովն գետի ձորում գտնվող քաղաքից ամբողջ Միսովրը [* _սարահարթ_ ]
մինչեւ Եսեբոն, Մադեբան եւ նրա շրջակա քաղաքները՝ 17 Դեբոնը, Բամովթ-բահաղը, Բաաղմովթի տունը,^18 Հասան,
Կեդմովթը, Մեփայաթը,^19 Կարիաթեմը, Սեբաման, Սարթը եւ Սիովրը լեռան հարթավայրին,^20 Բեթփագովրը, Ասեդովթ-
փասգան, Բեթսիմովթը եւ Միսովրի մյուս քաղաքները,^21 ամբողջ թագավորությունն ամորհացիների Սեհովն թագավորի,
որ թագավորում էր Եսեբոնում։ Մովսեսը ջարդեց նրան, ինչպես նաեւ Մադիամի իշխաններին՝ Եվիին, Րոկոմին, Սուրին,
Ուրին, Ռովբեին, որոնք Սեհովնի վասալներն էին, եւ այդ երկրի բնակիչներին։ 22 Իսրայելի որդիները սրով սպանեցին
նաեւ Բեովրի որդի Բաղաամ գուշակին։
(^23) Ռուբենի սահմանը եղավ Հորդանան գետը։ Այս է Ռուբենի որդիների ժառանգությունն ըստ իրենց տոհմերի,
սրանք են նրանց քաղաքներն ու ավանները։
(^24) Մովսեսը բաժին տվեց նաեւ Գադի որդիներին ըստ իրենց տոհմերի։ 25 Նրանց սահմանները եղան Հազերը,
Գաղաադի բոլոր քաղաքները, այսինքն՝ ամովնացիների երկրի կեսը, մինչեւ Արոյեր[31], որը Ռաբայի դիմացն է,
(^26) Եսեբոնից մինչեւ Մասփայի Հռամոթը, Բոտանիմը, Մաանայիմը, մինչեւ Դաբիրի սահմանները, (^27) եւ Եմակում
[* _հովտում_ ] Բեթարամը, Բեթնամրան, Սոկքովթն ու Սափովնը՝ Եսեբոնի արքա Սեհովնի թագավորության մնացած
մասը։ Սահմանը Հորդանան գետն է, մինչեւ Քեներեթի ծովեզերքը, Հորդանան գետի արեւելյան կողմը։
(^28) Այս է Գադի որդիների ժառանգությունն ըստ իրենց տոհմերի, նրանց քաղաքները եւ ագարակները։
(^29) Մովսեսը բաժին տվեց նաեւ Մանասեի կես ցեղին, որը եղավ Մանասեի որդիների կես ցեղի կալվածքը ըստ իրենց
տոհմերի։ 30 Նրանց սահմանները եղան Մաանայիմից սկսած ամբողջ Բասանը՝ Բասանի արքա Օվգի ամբողջ
թագավորությունը, Հայիրի բոլոր ավանները, որոնք Բասանում են. վաթսուն քաղաք։ 31 Գաղաադի կեսը Աստարովթով,


Եդրայինը, Բասանում Օվգի թագավորության քաղաքները տրվեցին Մանասեի որդի Մաքիրի որդիներին՝ Մանասեի
կես ցեղի որդիներին, ըստ իրենց տոհմերի։

(^32) Սրանք են այն տեղերը, որ Մովսեսը ժառանգություն տվեց Հորդանան գետի այն կողմում, Մովաբի հովտում,
Երիքովի դիմաց՝ արեւելքում։
(^33) Ղեւիի ցեղին Մովսեսը ժառանգություն չտվեց, որովհետեւ Տերը՝ Իսրայելի Աստվածն ինքն է նրանց
ժառանգությունը, ինչպես ասել էր նրանց։
