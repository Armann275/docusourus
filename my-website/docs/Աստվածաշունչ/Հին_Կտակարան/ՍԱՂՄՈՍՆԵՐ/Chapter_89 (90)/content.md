
(^1) _Աստծու մարդու՝ Մովսեսի աղոթքը
Տե՛ր, մեր ապավենը եղար սերնդեսերունդ։_
(^2) _Երբ դեռ լեռները չէին հաստատվել,
Երբ դեռ երկիրն ու ողջ տիեզերքը չէին ստեղծվել,
Հավիտենից մինչեւ հավիտյան դու ես։_
(^3) _Մարդուն մի՛ վերադարձրու տառապանքի։
Եվ ասացիր. «Ինձ մո՛տ դարձեք, մարդկա՛նց որդիներ»։_
(^4) _Հազար տարին Տիրոջ աչքին նման է երեկվա օրվան,
Որ անցավ գիշերվա պահի պես,_
(^5) _Եվ նրանց տարիները ունայն պիտի լինեն։
Առավոտյան խոտի պես պիտի բուսնեն,_
(^6) _Առավոտյան խոտի պես պիտի ծաղկեն եւ զվարճանան,
Երեկոյան պիտի թառամեն, չորանան եւ ընկնեն։_
(^7) _Մենք նվաղեցինք քո բարկությունից
Եվ քո զայրույթից խռովվեցինք։_
(^8) _Մեր մեղքերը քո առջեւ դրեցիր
Եվ մեր կյանքը՝ քո դեմքի լույսի տակ։_
(^9) _Մեր բոլոր օրերը նվաղեցին,
Եվ քո բարկությունից խռովվեցինք։
Մեր տարիների ժամանակը նմանվեց սարդի ոստայնի,_
(^10) _Եվ մեր տարիների օրերի թիվը նրանց մեջ՝ յոթանասուն տարի,
Առավելագույնը՝ ութսուն տարի,
Նրանից ավելին՝ ցավ ու հեծություն։
Մեզ վրա հեծություն իջավ, եւ մենք խրատվեցինք,_
(^11) _Իսկ ո՞վ գիտի քո բարկության զորությունը.
Կամ քո ահից ո՞վ կչափի քո զայրույթը։_
(^12) _Այսպես ցո՛ւյց տուր ինձ քո աջը_


_Եվ սրտով խոնարհներին՝ իմաստությունդ։_

(^13) _Դարձի՛ր, Տե՛ր, մինչեւ ե՞րբ...
Մխիթարի՛ր քո ծառաներին։_
(^14) _Առավոտյան լիացանք քո ողորմությամբ,
Ցնծացինք եւ ուրախացանք մեր կյանքի բոլոր օրերին։_
(^15) _Ուրախ եղանք այն օրերի փոխարեն,
Երբ խեղճացրին մեզ, եւ այն տարիների,
Երբ չարչարանքներ տեսանք։_
(^16) _Տե՛ր, նայի՛ր քո ծառաներին ու քո ձեռքերի գործերին
Եվ առաջնորդի՛ր նրանց որդիներին։_
(^17) _Տիրոջ՝ Աստծու լույսը թող լինի մեզ վրա։
Տե՛ր, ուղղի՛ր մեր ձեռքերի գործերը,
Մեր ձեռքերի գործերը հաջողեցրո՛ւ մեզ։_
