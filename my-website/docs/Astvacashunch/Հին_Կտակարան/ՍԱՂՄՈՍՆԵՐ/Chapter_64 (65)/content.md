
(^1) _Դպրապետին։ Սաղմոս Դավթի_ [58]
(^2) _Քեզ վայել է օրհնություն Սիոնում, Աստվա՛ծ,
Եվ քեզ աղոթք պիտի մատուցվի Երուսաղեմում։_
(^3) _Լսի՛ր աղոթքներս, որովհետեւ ամեն մարմին քեզ մոտ է գալու._
(^4) _Անօրենների խոսքերն ուժեղացան մեզ վրա,
Դու պիտի քավես մեր ամբարշտությունները։_
(^5) _Երանի՜ նրանց, որոնց ընտրեցիր եւ ընդունեցիր,
Քանի որ քո գավիթներում պիտի բնակվեն։
Մենք պիտի հագենանք քո տան բարիքներից,
Սուրբ է քո տաճարը,
սքանչելի՝ արդարությամբ։_
(^6) _Լսի՛ր մեզ, Աստվա՛ծ, փրկի՛չ մեր՝
Հույսը երկրի բոլոր ծագերի
Եվ հեռավոր ծովերի։_
(^7) _Նա, որ իր զորությամբ լեռներ է հաստատում
Եվ զորություն է հագել։_
(^8) _Նա, որ խռովեցնում է ծովի անդունդները
Եվ ցածրացնում նրա ալիքների ձայնը։
Հեթանոսները պիտի խռովվեն,_
(^9) _Եվ երկրի բնակիչները պիտի վախենան քո նշաններից
Ու պիտի զվարճանան արշալույսին եւ երեկոյան։_
(^10) _Նայեցիր երկրին ու արբեցրիր այն
Եվ բազմացրիր նրա հարստությունը։
Աստծու գետը լի եղավ ջրով.
Դու պատրաստեցիր նրա կերակուրը,_
(^11) _Ոռոգեցիր նրա ակոսը
Եվ բազմացրիր նրա արմտիքը։
Ցողվելիս պիտի զվարթանա նրա բույսը,_
(^12) _Քո քաղցրությամբ թող օրհնվի տարվա պսակը։
Դաշտերդ պարարտությամբ պիտի լցվեն,_
(^13) _Անապատի գեղեցկությունները պիտի պարարտանան,
Բլուրները ցնծությամբ պիտի զգեստավորվեն։_
(^14) _Մաքիների խոյերը պիտի զուգվեն,
Հովիտներն առատ ցորեն պիտի տան,
Պիտի ցնծան ու օրհներգեն։_

