
Եւ այնքան մեծ է իր սրբութիւնը`
Աստծոյ պատկերով ստեղծուածներին
Զանազանում է ըստ իր կանոնի.
Ընտրութեան բազում փորձերից յետոյ
Սխալուած մէկը թէ համարձակուի
Գաւիթը մտնել` չի պղծուի [բնաւ],
Այլ դժկամում է անպատրաստների
թերութիւններից.
Նա չի նզովւում, այլ զիջանում է
Շնորհի չափը չիմացողներին.
Չի վհատւում իր մեղքն համրելով,
Այլ մեր գործերից մթագնում է լոկ
Եւ չի թողնում, որ կրկին մօտենան,
Փարուեն ոտքերին Կենդանատուի,
Ինչպէ՜ս տիրական խորհուրդը անճառ
Միեւնոյն օրը կրկնել չի լինի,
Որ չապականուի անխոհեմաբար:
Նա զօրեղապէս կարեկցում է մեզ`
Ազատ լինելով մեր արատներից,
Դատում է անձայն, Տիրոջ հրամանով, առանց
խօսքերի:

