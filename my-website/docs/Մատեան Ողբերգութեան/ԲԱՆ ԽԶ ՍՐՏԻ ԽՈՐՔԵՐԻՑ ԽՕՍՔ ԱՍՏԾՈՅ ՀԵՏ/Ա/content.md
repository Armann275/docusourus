
Վրիպեալս ես ամենայն անգամ, ամենապատիժ,
Միշտ դժնեայ վայրենաբարո, մահով եմ անձամբ
կշտամբում ինքս ինձ.
Ինչպէս արոտական խոզերի զազիր եւ
վայրագասուն երամակներ`
Գարշելի մեղքեր արածացնող եմ ես նախատելի
վարձով.
Ամայաբնակ ուլերի հորանը խնամող հովիւ եմ ես
մի
Տաւարածների վրանների մօտ,
Ըստ Երգ-երգոցի առակի, որ ինձ է վերաբերում,
Ինձ, որ չեմ ճանաչում նոյնիսկ ու չգիտեմ երբէք,
Թէ որի՞ ձեռքով եւ ո՞ւմ պատկերով, ինչո՛ւ
գոյացայ:
