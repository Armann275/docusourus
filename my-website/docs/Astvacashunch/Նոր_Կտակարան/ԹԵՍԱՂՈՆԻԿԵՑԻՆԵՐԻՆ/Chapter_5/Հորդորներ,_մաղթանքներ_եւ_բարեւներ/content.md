
Պատրաստ լինել Տիրոջ գալստյանը
(^1) Ինչ վերաբերում է ժամերին ու ժամանակներին, եղբայրնե՛ր, ապա ձեզ որեւէ բան գրելու կարիք չկա, (^2) որովհետեւ
դուք ինքներդ ստույգ գիտեք, որ Տիրոջ օրը գալու է այնպես, ինչպես գողն է գալիս գիշերով։ 3 Երբ ասեն, թե՝
խաղաղություն ու ապահովություն է, այն ժամանակ հանկարծակի նրանց վրա կգա կործանումը, ինչպես երկունքն է
գալիս հղի կնոջ վրա, եւ ազատում չեն ունենալու։ 4 Բայց դուք, եղբայրնե՛ր, խավարի մեջ չեք, որ այդ օրը ձեզ վրա հասնի
գողի նման,^5 որովհետեւ դուք ամենքդ լույսի որդիներ եք եւ ցերեկվա որդիներ։ Գիշերինը չենք, ոչ էլ խավարինը։ 6 Ուստի
ուրիշների պես քնով չընկնենք, այլ արթուն ու զգաստ լինենք։ 7 Որովհետեւ ովքեր քնում են, գիշերն են քնում, եւ ովքեր
հարբում են, գիշերն են հարբում։ 8 Իսկ մենք, որ ցերեկվանն ենք, արթուն լինենք, հագնենք հավատի ու սիրո զրահները
եւ դնենք փրկության հույսի սաղավարտը.^9 որովհետեւ Աստված մեզ չսահմանեց բարկության համար, այլ փրկության
ձեռք բերման՝ մեր Տեր Հիսուս Քրիստոսի միջոցով,^10 որ մեռավ մեզ համար, որպեսզի արթուն լինենք թե քնենք, նրա
հետ ապրենք։ 11 Ուստի քաջալերե՛ք միմյանց եւ ամրապնդե՛ք մեկդ մյուսին, ինչպես արդեն անում եք։
(^12) Եղբայրնե՛ր, աղաչում եմ ձեզ, որ ճանաչեք ու ընդունեք նրանց, ովքեր աշխատում են ձեզ համար, ովքեր Տիրոջով
ձեզ վրա առաջնորդ են կարգված եւ խրատում են ձեզ,^13 եւ նրանց արժանացրեք մեծ սիրո՝ իրենց աշխատանքի համար։
Խաղաղությա՛մբ ապրեք իրար հետ։
(^14) Եղբայրնե՛ր, աղաչում եմ ձեզ, խրատե՛ք անկարգներին, քաջալերե՛ք երկչոտներին, պաշտպա՛ն եղեք թույլերին,
համբերատա՛ր եղեք բոլորի հանդեպ։ 15 Զգո՛ւյշ եղեք, չլինի թե մեկը չարին չարով հատուցի, այլ միշտ ջանացե՛ք բարին
գործել թե՛ միմյանց եւ թե՛ բոլորի հանդեպ։
(^16) Մշտապես ուրա՛խ եղեք, (^17) անդադար աղոթե՛ք, (^18) ամեն ինչում գոհությո՛ւն հայտնեք, որովհետեւ դա է Աստծու
կամքը Քրիստոս Հիսուսով ձեզ համար։
(^19) Մի՛ մարեք Սուրբ Հոգին, (^20) մի՛ արհամարհեք մարգարեությունները, (^21) քննե՛ք ամեն բան, վերցրե՛ք այն, ինչ բարի է,
(^22) հեռո՛ւ մնացեք բոլոր չար բաներից։
(^23) Եվ խաղաղության Աստված ինքը թող մաքրի ձեզ ամբողջապես, եւ ձեր ամբողջ էությունը՝ հոգին, շունչը եւ մարմինն
անարատ պահի մինչեւ մեր Տեր Հիսուս Քրիստոսի գալուստը։ 24 Հավատարիմ է նա, ով կանչեց ձեզ, եւ կկատարի այս
ամենը։ 25 Եղբայրնե՛ր, աղոթե՛ք նաեւ մեզ համար։ 26 Ողջունե՛ք բոլոր եղբայրներին սուրբ համբույրով։
(^27) Պարտավորեցնում եմ ձեզ Տիրոջով, որ այս նամակն ընթերցվի բոլոր հավատացյալ եղբայրների առջեւ։ 28 Մեր Տեր
Հիսուս Քրիստոսի շնորհը ձեզ հետ։



