
(^1) _Օրհներգություն տաճար բարձրացող ուխտավորների համար
Տե՛ր, հիշի՛ր Դավթին եւ նրա ողջ հեզությունը,_
(^2) _Թե ինչպե՛ս երդվեց Տիրոջը եւ ուխտեց Հակոբի Աստծուն._
(^3) _«Չպիտի մտնեմ իմ տան հարկերը եւ չպիտի բարձրանամ
Իմ մահիճների անկողինները։_
(^4) _Քուն չպիտի տամ իմ աչքերին,
Կամ նինջ՝ իմ արտեւանունքներին,
Կամ հանգիստ՝ մարմնիս,_
(^5) _Մինչեւ Տիրոջ համար վայր չգտնեմ,
Հակոբի Աստծու համար՝ բնակավայր»։_
(^6) _Ահա լսեցինք նրա մասին Եփրաթայում
Եվ գտանք նրան մայրիների դաշտերում։_
(^7) _Մտնենք նրա հարկերը, երկրպագենք այն տեղը,
Որտեղ նրա ոտքերն են կանգնած։_
(^8) _Ելի՛ր, Տե՛ր, քո հանգստավայրը,
Դու եւ քո սրբության տապանակը։_
(^9) _Քո երեցները թող արդարություն հագնեն,
Եվ քո սրբերը ցնծալով ցնծան։_
(^10) _Հանուն քո սիրելի Դավթի երես մի՛ դարձրու քո օծյալից։_
(^11) _Տերը ճշմարտությամբ երդվեց Դավթին
Եվ նրան չի անիրավի.
«Քո որովայնի պտղից պիտի նստեցնեմ քո աթոռին._
(^12) _Եթե որդիներդ պահեն իմ օրենքները
Եվ իմ վկայությունները, որ նրանց պիտի սովորեցնեմ,
Նրանց որդիները կնստեն քո աթոռին հավիտյանս հավիտենից»։_
(^13) _Տերն իր բարեհաճությունը Սիոնին տվեց
Եվ նախընտրեց բնակվել այնտեղ։_
(^14) _Ասաց. «Այս է հանգիստն իմ հավիտյանս հավիտենից։
Այստեղ պիտի բնակվեմ, որովհետեւ հավանեցի սա։_
(^15) _Սրա բերքը պիտի շարունակ օրհնեմ
Եվ սրա աղքատներին պիտի լիացնեմ հացով։_
(^16) _Սրա քահանաներին պիտի հագցնեմ փրկություն,
Եվ սրա սրբերը ցնծալով պիտի ցնծան։_


(^17) _Այնտեղ Դավթի համար եղջյուր պիտի ծագեցնեմ,
Իմ օծյալի ճրագը պիտի պատրաստեմ։_
(^18) _Նրա թշնամիներին ամոթ պիտի հագցնեմ,
Իսկ նրա վրա պիտի ծաղկի իմ սրբությունը»։_
