
Իսրայելը չի լսում Տիրոջը
(^1) _«Լսե՛ք այս, ո՛վ Հակոբի տուն,
Իսրայելի անունով կոչվածնե՛ր եւ Հուդայի սերնդի՛ց ծնվածներ,
որ երդվում եք Տիրոջ՝ Իսրայելի Աստծու անունով եւ հիշում նրան,
բայց ո՛չ ճշմարտությամբ, ո՛չ արդարությամբ։_
(^2) _Դուք ձեզ խրախուսում եք սուրբ քաղաքի անունով
եւ ձեզ հաստատուն եք համարում Իսրայելի Աստծու շնորհիվ,
որի անունը Զորությունների Տեր է։_
(^3) _Մինչեւ հիմա պատմում էի առաջին եղելությունների մասին.
դրանք իմ բերանից ելան եւ լսելի դարձան.
ես հանկարծակի կատարեցի,
եւ եղան։_
(^4) _Գիտեի, որ դու խիստ ես,
քո պարանոցը երկաթե ջղերից է,
ու քո ճակատը՝ պղնձից։_
(^5) _Քեզ պատմվեց մինչեւ այժմ կատարվածը,
դեռ չեղած՝ դրանց մասին լուր տվեցի քեզ,
որպեսզի երբեք չասես. “Դրանք իմ կուռքերը կատարեցին”,
չասես. “Քանդակվածները եւ ձուլածո կուռքերը պատմեցին ինձ”։_
(^6) _Լսեցիք ամեն ինչ եւ ձեր մտքում չպահեցիք,
սակայն քեզ լսելի դարձրի այն նորի մասին,
որ այսուհետեւ պիտի լինի։
Բայց չասացիր, թե՝_^7 _Այժմ պիտի լինի եւ ոչ թե վաղուց է եղել,_


_հնում, եւ դու չես լսել այդ մասին։
Մի՛ ասա. “Այո՛, գիտեմ դա”,_

(^8) _որովհետեւ ո՛չ գիտես եւ ո՛չ էլ իմացել ես,
եւ հենց սկզբից քո ականջները չբացեցիր.
քանզի գիտեմ, որ չափազանց արհամարհող ես
եւ դեռ որովայնից անօրեն ես կոչվում։_
(^9) _Իմ անվան համար ես քեզ ցույց տվեցի իմ բարկությունը եւ իմ փառքը,
որ բերել եմ քեզ վրա,
որպեսզի քեզ չոչնչացնեմ։_
(^10) _Ահավասիկ վաճառեցի քեզ,
բայց ոչ հանուն արծաթի,
եւ փրկեցի քեզ աղքատության հնոցից։_
(^11) _Իմ անվան համար արեցի այդ,
որպեսզի իմ անունը չհայհոյվի.
ես իմ փառքը ուրիշին չեմ տա»։_
(^12) _«Լսի՛ր ինձ, Հակո՛բ,
եւ դու, Իսրայե՛լ, որին կանչում եմ ես. ես եմ առաջինը,
ես եմ եւ հավիտենականը։_
(^13) _Իմ ձեռքը դրեց երկրի հիմքերը,
իմ աջը հաստատեց երկինքը.
կկանչեմ նրանց բոլորին, եւ նրանք միասին կկանգնեն։_
(^14) _Կհավաքվեն ամենքը եւ կլսեն,
թե սա ո՛վ պատմեց նրանց։
Հանուն քո սիրո կատարեցի կամքդ Բաբելոնի նկատմամբ՝
վերացնելու համար քաղդեացիների սերունդը։_
(^15) _Ես կանչեցի եւ ես խոսեցի,
ես բերեցի նրան եւ հաջողեցրի նրա ճանապարհը։_
(^16) _Մոտեցե՛ք ինձ եւ լսե՛ք այս.
հենց սկզբից ես ո՛չ գաղտնի խոսեցի
եւ ո՛չ էլ ինչ-որ խավար տեղում.
երբ դրանք կատարվում էին, ես այնտեղ էի»։
Եվ այժմ Տերն ինձ ուղարկեց,
Տերը եւ նրա Հոգին։_
(^17) _Այսպես է ասում Տերը՝ Իսրայելի Սուրբը, որ փրկեց քեզ.
«Ես եմ քո Աստվածը,
ես քեզ ճանապարհ ցույց տվի, որով դու գնալու ես։_
(^18) _Եվ եթե դու հետեւեիր իմ պատվիրաններին,
ապա քո խաղաղությունը գետի նման կլիներ,
եւ քո արդարությունը՝ ծովի ալիքների նման։_
(^19) _Քո սերունդը ավազի չափ կլիներ,
եւ քո որովայնից ծնվածները՝ երկրի հողի չափ։
Սակայն դու այժմ չես ոչնչանալու,
եւ քո անունը չի կորչելու իմ առաջ»։_
(^20) _Դո՛ւրս եկեք Բաբելոնից,
փախե՛ք քաղդեացիներից,
ուրախ ձայնով պատմե՛ք.
թող լսելի լինի այն,
մինչեւ աշխարհի ծագերը հայտնե՛ք ու ասացե՛ք.
«Տերը փրկեց իր ծառա Հակոբին»։_
(^21) _Եվ եթե անապատում նրանք ծարավեն,
նրանց համար նա վեմից ջուր կհանի։
Վեմը կպատռվի,
ջրեր կբխեն,
եւ իմ ժողովուրդը կխմի։_
(^22) _«Ամբարիշտներն ուրախություն չեն տեսնելու»,-
ասում է Տերը։_
