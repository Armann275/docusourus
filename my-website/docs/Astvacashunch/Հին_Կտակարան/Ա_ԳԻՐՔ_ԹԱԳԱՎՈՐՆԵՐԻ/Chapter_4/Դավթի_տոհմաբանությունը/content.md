
Բոոսն ամուսնանում է Հռութի հետ
(^1) Բոոսը ելավ եւ նստեց քաղաքի դռների մոտ։ Եվ ահա նրա մոտով անցնում էր այն ազգականը, որի մասին ինքն ասել
էր։ Բոոսը նրան ասաց. «Ե՛կ, այստե՛ղ նստիր եւ մնա՛ մի պահ»։ Նա գնաց նստեց։ 2 Բոոսը քաղաքի ծերերից տասը մարդ
վերցրեց եւ ասաց. «Նստե՛ք այստեղ»։ Եվ նրանք նստեցին։ 3 Բոոսն այն ազգականին ասաց. «Նոոմինը, որը վերադարձել
է Մովաբի դաշտից, վաճառում է մեր եղբայր Ելիմելեքի արտի բաժինը։ 4 Ես ասացի, թե կհայտնեմ ի լուր քեզ։ Հիմա այս
նստածների եւ իմ ժողովրդի ծերերի ներկայությամբ գնի՛ր։ Եթե ուզում ես ազգականի իրավունքով նրանից այն ծախու
առնել, ա՛ռ, իսկ եթե չես ուզում առնել, ասա՛ ինձ, որ իմանամ, որովհետեւ քեզանից բացի ազգական չկա, քեզանից հետո
ազգականը ես եմ»։ 5 Բոոսն ասաց. «Նոոմինից ագարակն առնելուդ օրը մովաբացի Հռութին՝ հանգուցյալի կնոջն էլ
կնության պիտի առնես, որ վերակենդանացնես մեռածի անունն իր կալվածքում»։ 6 Ազգականն ասաց Բոոսին. «Ես չեմ
կարող ազգականի իրավունքով այն առնել, որ չավերեմ իմ ժառանգությունը, դո՛ւ տեր կանգնիր իմ ազգականության


իրավունքին, որովհետեւ ես չեմ կարող տեր կանգնել»։ 7 Առաջ Իսրայելում հետ գնելու եւ առնելու գործում ամեն բան
հաստատելու համար այս սովորությունը կար. մարդն իր կոշիկը հանում տալիս էր իր ընկերոջը, որը պետք է
սեփականացներ նրա ազգականության իրավունքը։ Եվ դա Իսրայելի մեջ դիտվում էր որպես վկայություն։ 8 Ազգականը
Բոոսին ասաց. «Դո՛ւ ստացիր իմ ազգականության իրավունքը»։ Եվ հանեց իր կոշիկն ու տվեց նրան։

(^9) Բոոսն ասաց ծերերին եւ ամբողջ ժողովրդին. «Դուք այսօր վկա եք, որ ես Ելիմելեքի ամբողջ ունեցվածքը եւ Քելլոնի
ու Մաալոնի ամբողջ ունեցածքը Նոոմինի ձեռքից գնում եմ։ 10 Նաեւ Մաալոնի կնոջը՝ մովաբացի Հռութին, ինձ կնության
եմ առնում, որ մեռածի անունը պահեմ իր կալվածքում, եւ նրա անունը չվերանա իր եղբայրների միջից ու իր բնակավայրի
ցեղից. դուք այսօր դրա վկաներն եք»։ 11 Քաղաքի դռանը գտնվող ամբողջ ժողովուրդը պատասխան տվեց եւ ասաց.
«Մենք վկա ենք»։ Ծերերն ասացին. «Տերը քո տունը մտնող կնոջը թող դարձնի Ռաքելի եւ Լիայի նման, որոնք երկուսով
կառուցեցին Իսրայելի տունը։ Դու Եփրաթայում ո՛ւժ հավաքիր եւ Բեթղեհեմում անո՛ւն վաստակիր։ 12 Այն զավակների
շնորհիվ, որ Տերը քեզ կտա այդ աղջկանից, քո տունը թող դառնա Փարեսի տան նման, որին Թամարը ծնեց Հուդայի
համար»։
(^13) Բոոսը կնության առավ Հռութին եւ մերձեցավ նրան. Տերը նրան հղիություն տվեց, եւ նա որդի ծնեց։ 14 Կանայք
ասացին Նոոմինին. «Օրհնյա՜լ լինի Տերը. նա քեզ այսօր առանց ազգականի չթողեց, որ քո անունն Իսրայելի մեջ հիշվի.
(^15) նորածինը քեզ վերստին կյանք կտա եւ կկերակրի քո ծերության ժամանակ, որովհետեւ քեզ սիրող հարսը, որ քեզ
համար յոթ որդուց էլ լավ է, որդի ծնեց»։ 16 Նոոմինը վերցրեց մանկանը, դրեց իր ծոցը եւ նրա համար դայակ եղավ։
(^17) Դրացիները նրան անուն տվեցին եւ ասացին. «Նոոմինի համար որդի ծնվեց»։ Նրա անունը Ովբեդ դրեցին։ Նա Դավթի
հոր՝ Հեսսեի հայրն է։
(^18) Փարեսի ազգատոհմն այս է. Փարեսը ծնեց Եսրովմին, (^19) Եսրովմը ծնեց Արամին, Արամը ծնեց Ամինադաբին,
(^20) Ամինադաբը ծնեց Նաասովնին, Նաասովնը ծնեց Սաղմոնին, (^21) Սաղմոնը ծնեց Բոոսին, Բոոսը ծնեց Ովբեդին,
(^22) Ովբեդը ծնեց Հեսսեին, Հեսսեն ծնեց Դավթին։


#### [* Ա ԳԻՐՔ ՍԱՄՈՒԵԼԻ]
