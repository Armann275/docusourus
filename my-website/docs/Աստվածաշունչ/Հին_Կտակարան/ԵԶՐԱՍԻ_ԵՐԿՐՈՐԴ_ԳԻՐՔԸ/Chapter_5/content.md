
Դարեհի հրամանը տաճարի կառուցման մասին
( Ա Եզր. 6.1-21)
(^1) Անգեաս մարգարեն ու Ադդովի որդի Զաքարիասը Տիրոջ՝ Իսրայելի Աստծու կողմից մարգարեանում էին Հուդայի
երկրի եւ Երուսաղեմի մասին։ 2 Այն ժամանակ Սաղաթելի որդի Զորաբաբելն ու Հովսեդեկի որդի Հեսուն ոտքի ելան եւ
սկսեցին շինել Տիրոջ՝ Իսրայելի Աստծու տունը։ Աստծու մարգարեները, նրանց հետ միաբանելով, օգնում էին նրանց։


(^3) Այդ ժամանակ նրանց մոտ եկան Եփրատ գետի այն կողմերի իշխան Թաթանան ու Սաթրաբուզանը եւ նրանց
ծառայակիցներն ու նրանց ասացին. «Ձեզ ո՞վ հրամայեց շինել այս տունը, եւ կամ ո՞ւմ թույլտվությամբ եք կանգնեցնում
դրա աշտարակները,^4 եւ կամ ովքե՞ր են այս քաղաքի շինության առաջնորդները»։ 5 Բայց Տիրոջ՝ Աստծու աչքը
գերությունից դարձած հրեաների վրա էր, եւ չխափանեցին նրանց գործը, մինչեւ որ տեղեկացնեին Դարեհ արքային։
Նրանք հարկահան ուղարկեցին, որպեսզի Դարեհին գրով տեղեկացնեն այս մասին։
(^6) Նամակը այս է. «Գետի այն կողմերի իշխան Թաթանան ու Սաթրաբուզանը եւ նրանց ծառայակիցները՝ գետի այն
կողմի պաշտոնյաները,^7 ամենայն խաղաղություն են մաղթում Դարեհ թագավորիդ։ 8 Թող հայտնի լինի թագավորիդ,
որ մենք, գնալով Հուդայի երկիրը՝ Երուսաղեմ քաղաքը, տեսանք, որ ընտիր քարերով շինում էին Տիրոջ՝ մեծ Աստծու
տաճարը, փայտե գերաններ էին դնում պատերի մեջ, եւ նրանց ձեռքում գործը հաջողությամբ առաջ էր գնում։ 9 Այն
ժամանակ հարցրինք նրանց ծերերին եւ ասացինք. “Ո՞վ հրամայեց ձեզ շինել այս տունը, եւ կամ ո՞ւմ թույլտվությամբ եք
կատարում այդ”։ 10 Հարցրինք առաջնորդների անունները, որ տեղեկություն տանք քեզ եւ գրենք նրանց իշխանների
անունները։ 11 Հրեաները, պատասխան տալով, մեզ այսպես ասացին. “Մենք Տիրոջ՝ երկնքի եւ երկրի Աստծու ծառաներն
ենք եւ շինում ենք այս տունը, ինչպես շինված էր շատ տարիներ առաջ Իսրայելի մեծն Սողոմոն թագավորի կողմից, եւ
նույն օրինակով էլ մենք կառուցում ենք այն։ 12 Քանի որ մեր հայրերը բարկացրին երկնքի եւ երկրի Աստծուն, նրանց
հանձնեց բաբելացիների եւ քաղդեացիների Նաբուքոդոնոսոր արքայի ձեռքը, որը քանդեց այս տունը եւ ժողովրդին
գերեվարեց Բաբելոն։ 13 Սակայն բաբելացիների Կյուրոս թագավորի առաջին տարում Կյուրոս թագավորը հրամայեց
շինել Տիրոջ՝ Աստծու այս տունը։ 14 Եվ այս տան արծաթեղեն ու ոսկեղեն սպասքը, որ Նաբուքոդոնոսորը, Երուսաղեմից
վերցնելով, տարել էր իր աստվածների տունը, Կյուրոս թագավորը, վերցնելով արքունի տաճարից, տվեց Սամանասար
գանձապահին 15 եւ ասաց նրան. “Այս ողջ սպասքը եւ հարստությունը վերցրո՛ւ եւ գնա՛ Երուսաղեմ՝ Տիրոջ տունը, որ
այնտեղ է, եւ այդ հարստությունը տա՛ր եւ դի՛ր իր տեղը”։ 16 Այն ժամանակ Սամանասարը եկավ եւ Տիրոջ՝ Աստծու
տաճարի հիմքը գցեց Երուսաղեմում. այն օրվանից շինում ենք, ու դեռ չի ավարտվել”։ 17 Արդ, եթե հաճելի է թվում քեզ,
թագավո՛ր, թող փնտրվի բաբելացիների թագավորների ժամանակագրությունների մատյանների պահոցում, որպեսզի
իմանաս, որ իսկապես Կյուրոս թագավո՞րն է հրամայել շինել Տիրոջ տունը Հուդայի Երուսաղեմ քաղաքում։ Այդ մասին
տեղեկանալով, ո՛վ թագավոր, լո՛ւր ուղարկիր մեզ»։
