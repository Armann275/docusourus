
Սամուելի ծնունդը եւ ընծայումը Տիրոջը
(^1) Արիմաթեմ-Սիփայից՝ Եփրեմի լեռից, Եղկանա անունով Եփրեմի Նասիբում մի մարդ էր ապրում։ Նա Թովկիի որդի
Հեղիի որդի Հերեմիելի որդին էր։ 2 Նա երկու կին ուներ. մեկի անունն էր Աննա, իսկ երկրորդինը՝ Փեննանա։ Փեննանան
զավակներ ուներ, իսկ Աննան զավակ չուներ։ 3 Այդ մարդը տարեցտարի ելնում էր իր Արիմաթեմ քաղաքից, գնում էր
Սելով՝ Տիրոջը՝ Զորությունների Աստծուն երկրպագելու եւ զոհ մատուցելու։ Այնտեղ Տիրոջ քահանաներն էին Հեղին եւ
նրա երկու որդիները՝ Օփնին ու Փենեեսը։ 4 Երբ Եղկանան զոհ էր մատուցում, իր կին Փեննանային բաժիններ էր տալիս
նրա որդիների ու դուստրերի թվով։ 5 Թեեւ Եղկանան Աննային առավել էր սիրում, քան Փեննանային, Աննային մեկ
բաժին էր տալիս, քանի որ նա զավակ չուներ։ Տերը փակել էր նրա արգանդը։ 6 Աննան տառապանքի եւ տրտմության մեջ
էր, որովհետեւ Տերն իրեն զավակ չէր պարգեւել։ Հենց այդ պատճառով էր տրտմում, որ Տերը փակել էր իր արգանդը,
որպեսզի զավակ չպարգեւի իրեն։ 7 Նա ամեն տարի այդպես էր անում, երբ Տիրոջ տուն էր գալիս. տրտմում էր, լալիս եւ
ոչինչ չէր ուտում։ 8 Նրա ամուսին Եղկանան ասաց նրան. «Աննա»։ Սա ասաց. «Այստեղ եմ, տե՛ր»։ Եղկանան ասաց
նրան. «Ինչո՞ւ ես լալիս, ինչո՞ւ չես ուտում, եւ ինչո՞ւ է հոգիդ ալեկոծվում, մի՞թե ես քեզ համար տասը զավակից լավ չեմ»։
(^9) Երբ նրանք կերան, Աննան ելավ Սելով ու կանգնեց Տիրոջ առջեւ։ Հեղի քահանան նստել էր Տիրոջ տաճարի մուտքի
մոտ դրված իր աթոռին։ 10 Նա վշտահար հոգով աղոթեց Տիրոջն ու դառնորեն լաց եղավ 11 եւ ասաց. «Ադոնայի, Տեր,
Ելովե Սաբավովթ, եթե կամենաս տեսնել քո աղախնի տառապանքները, ինձ հիշես ու արու զավակ տաս քո աղախնին,
մինչեւ նրա մահվան օրը քեզ կնվիրեմ նրան, նա գինի չի խմի ու չի հարբի եւ նրա գլխին ածելի չի դիպչի»։
(^12) Եվ երբ Տիրոջ առաջ նրա աղոթքը երկարեց, Հեղի քահանան հետեւեց նրա շրթունքներին, եւ քանի որ 13 Աննան
մտքում էր աղոթում, եւ շրթունքները չէին շարժվում, ձայնը լսելի չէր, բայց Տերը լսեց նրան, Հեղին կարծեց, թե նա
հարբած է։ 14 Հեղիի սպասավորն Աննային ասաց. «Մինչեւ ե՞րբ ես հարբած վիճակում մնալու, սթափվի՛ր գինովությունից
ու հեռացի՛ր Տիրոջ առջեւից»։ 15 Պատասխան տալով՝ Աննան ասաց. «Ո՛չ, տե՛ր, այդպես չէ։ Ես վշտացած սրտով կին եմ։
Գինի չեմ խմել եւ հարբած չեմ։ Ես իմ սիրտն եմ բացել Տիրոջ առջեւ։ 16 Քո աղախնին անզգամ կին մի՛ համարիր, ես իմ
բազում տրտմության եւ իմ տխրության պատճառով եմ կանգնել մինչեւ այժմ»։ 17 Հեղին պատասխան տվեց եւ ասաց.
«Գնա՛ խաղաղությամբ, եւ Իսրայելի Աստվածը թող կատարի իրենից հայցած քո բոլոր խնդրանքները»։ 18 Աննան ասաց.
«Թող քո աղախինը շնորհ գտնի քո առաջ»։ Եվ կինը գնաց իր ճանապարհով, մտավ իր վրանը, կերավ եւ խոսեց իր
ամուսնու հետ, եւ տխրությունը վերացավ նրա երեսից։
(^19) Առավոտ կանուխ նրանք երկրպագեցին Տիրոջը եւ գնացին իրենց ճանապարհով։ Եղկանան մտավ Արիմաթեմում
գտնվող իր տունն ու մերձեցավ իր կնոջը՝ Աննային։ Տերը հիշեց նրան,^20 եւ նա հղիացավ։ Երբ ժամանակը հասավ, ծնեց
որդի, որի անունը դրեց Սամուել՝ ասելով. «Տիրոջից՝ Զորությունների Աստծուց խնդրեցի սրան»։


(^21) Մյուս տարի Եղկանան ու իր ամբողջ ընտանիքը եկան Սելով՝ մատուցելու տարեկան զոհը եւ ուխտի զոհը, իր հետ
վերցնելով նաեւ տասանորդը։ 22 Բայց Աննան չգնաց նրա հետ եւ իր ամուսնուն ասաց. «Մնամ այստեղ, մինչեւ մանկանը
կրծքից կտրեմ, ապա կտանեմ նրան, որ ներկայանա Տիրոջ առջեւ եւ այնտեղ ծառայի ընդմիշտ»։ 23 Նրա ամուսին
Եղկանան նրան ասաց. «Արա՛ այնպես, ինչպես հարմար ես գտնում. նստի՛ր այստեղ, մինչեւ նրան կտրես կրծքից։ Թող
Տերը իրականացնի այն, ինչ ելավ քո բերանից»։ Կինը նստեց եւ կերակրեց իր որդուն մինչեւ նրան կրծքից կտրելը։
(^24) Հաջորդ տարի նրանք գնացին Սելով՝ իրենց հետ վերցնելով երեք տարեկան մի զվարակ, կլոր հացեր, մեկ արդու
նաշիհ եւ մի սափոր գինի։ Նրանք մտան Սելովում գտնվող Տիրոջ տունը։ Մանուկը նրանց հետ էր։ 25 Նրան բերեցին
Տիրոջ առջեւ, նրա հայրը մորթեց տարեկան զոհը, որ ամեն տարի մատուցում էր Տիրոջը։ Նա մոտ բերեց մանկանը եւ
մորթեց զվարակը՝ մանկան փրկության համար։ Աննան՝ մանկան մայրը, նրան տարավ Հեղիի մոտ՝ ասելով.^26 «Աղաչում
եմ, տե՛ր իմ, ինչպես ճիշտ է, որ դու կենդանի ես, այնպես էլ ճիշտ է, որ ես այն կինն եմ, որ կանգնել էի քո առջեւ եւ Տիրոջն
էի աղոթում 27 ահա այս մանկան համար։ Տերը կատարեց իրենից հայցած իմ խնդրանքը։ 28 Արդ, իբրեւ հատուցում, նրան
նվիրում եմ Տիրոջը. ինչքան որ ապրի, թող ծառայի Տիրոջը»։
Եվ նրանք այնտեղ երկրպագեցին Տիրոջը։
