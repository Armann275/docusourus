
(^1) _Դպրապետին։ Սաղմոս Դավթի
Տիրոջը հուսացի.
Ինչո՞ւ եք ասում ինձ, որ ճնճղուկի պես լեռները թռչեմ։_
(^2) _Մեղավորներն ահա լարել են իրենց աղեղները
Եվ պատրաստել են իրենց նետերը կապարճների մեջ,
Որ մութն ընկնելիս ուղղամիտների վրա արձակեն։_
(^3) _Ինչ դու շինեցիր, նրանք ավերեցին.
Արդարն ի՞նչ կարող էր անել։_
(^4) _Տերն իր սուրբ տաճարում է,
Տիրոջ գահը՝ երկնքում։
Նրա աչքերը տնանկներին են նայում,
Իսկ արտեւանունքները քննում են մարդկանց որդիներին։_
(^5) _Տերն է քննում արդարին եւ ամբարիշտին։
Ով մեղքն է սիրում, ատում է ինքն իրեն։_
(^6) _Մեղավորների վրա որոգայթ, հուր եւ ծծումբ կտեղա.
Այս մրրիկն է նրանց բաժակի բաժինը։_
(^7) _Արդար է Տերը եւ արդարություն է սիրում.
Ճշմարտությանն է նայում երեսը նրա։_
