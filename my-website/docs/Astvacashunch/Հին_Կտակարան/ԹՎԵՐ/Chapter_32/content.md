
Հորդանան գետի արեւելքում ժառանգություն ստացած ցեղերը
( Բ Օր. 3.12-22)
(^1) Իսրայելի որդիները բազում անասուններ ունեին, բայց Ռուբենի ու Գադի ցեղերի ունեցածները չափազանց շատ
էին։ Նրանք տեսան, որ Հազերի ու Գաղաադի շրջանները հոտերի համար հարմար արոտավայրեր են։ 2 Ռուբենի
որդիներն ու Գադի որդիները, գալով Մովսեսի, Եղիազար քահանայի ու ժողովրդի իշխանների մոտ, ասացին.
(^3) «Ատարովթը, Դեբովնը, Հազերը, Նամբրան, Եսեբոնը, Եղեաղեթը, Սեբաման, Նաբավը եւ Բեանը՝ 4 այն վայրերը, որ
Տերը հանձնել է Իսրայելի որդիների ձեռքը, անասունների արոտներ են, իսկ մենք՝ քո ծառաները, անասուններ ունենք»։
(^5) Նրանք ավելացրին. «Եթե քո առաջ շնորհ ենք գտել, այդ վայրերը մեզ՝ քո ծառաներին, իբրեւ կալվա՛ծք տուր եւ մեզ
Հորդանանը մի՛ անցկացրու»։ 6 Մովսեսը Գադի որդիներին ու Ռուբենի որդիներին պատասխանեց. «Ձեր եղբայրները
գնան պատերազմելու, իսկ դուք այստեղ նստե՞ք։ 7 Ինչո՞ւ եք պղտորում Իսրայելի որդիների հոգին, այնպես անում, որ
չուզենան անցնել այն երկիրը, որը Տերը տալու է նրանց։ 8 Ձեր հայրերը նույն կերպ չվարվեցի՞ն, երբ նրանց ուղարկեցի
Կադեսբառնեայից, որպեսզի հետախուզեն երկիրը։ 9 Նրանք հասան Ողկույզի ձորը, հետախուզեցին երկիրը, բայց
վերադառնալով հեղաշրջեցին Իսրայելի որդիների մտքերը, որ չմտնեն այն երկիրը, որ Տերը տվել էր նրանց։ 10 Այդ
պատճառով Տերը խիստ զայրացավ այդ օրը եւ երդվելով ասաց.^11 “Եգիպտոսից դուրս եկած քսան տարեկան եւ ավելի
մեծ տարիք ունեցող տղամարդիկ, որոնք գիտեն չարն ու բարին, թող չտեսնեն այն երկիրը, որ երդվեցի տալ Աբրահամին,
Իսահակին ու Հակոբին, քանի որ ինձ չհետեւեցին,^12 բացի Հեփոնեի որդի Քաղեբից ու Նավեի որդի Հեսուից, քանի որ
նրանք հետեւեցին Տիրոջը”։ 13 Տերը, խիստ զայրանալով Իսրայելի որդիների վրա, քառասուն տարի նրանց թափառել
տվեց անապատում, մինչեւ որ մեռավ Տիրոջ առաջ չարիք գործող ամբողջ սերունդը։ 14 Հիմա էլ դուք եք ելել ձեր հայրերի
փոխարեն, ո՜վ մեղավոր մարդկանց ամբոխներ, որպեսզի է՛լ ավելի բորբոքեք Տիրոջ բարկությունն Իսրայելի վրա։
(^15) Քանի որ դուք խոտորվել եք Աստծուց, նա ձեզ դարձյալ կթողնի այս անապատում, եւ դուք պատճառ կդառնաք, որ
ամբողջ ժողովուրդը կործանվի»։ 16 Նրանք, դիմելով Մովսեսին, ասացին. «Մեր ոչխարների ու մյուս անասունների
համար պատսպարաններ շինենք, մեր ընտանիքների համար՝ քաղաքներ, 17 իսկ մենք ինքներս կզինվենք Տիրոջ առջեւ,
կգնանք Իսրայելի մյուս որդիների առջեւից, մինչեւ որ նրանց հաստատենք իրենց տեղերում։ Իսկ մեր ժողովուրդը,
որպեսզի ապահով լինի այս երկրի բնակիչներից, թող բնակվի պարսպապատ քաղաքներում։ 18 Մենք չենք վերադառնա
մեր տները, մինչեւ Իսրայելի որդիներից յուրաքանչյուրն իր ժառանգությունը չստանա։ 19 Մենք Հորդանան գետի այն
կողմում եւ ավելի հեռու նրանց մեջ ժառանգություն չենք ստանա, որովհետեւ մենք մեր բաժինն ստացել ենք Հորդանանի
այս կողմում՝ արեւելքում»։ 20 Մովսեսն ասաց նրանց. «Եթե անեք այնպես, ինչպես ասում եք, այսինքն՝ Տիրոջ հրամանով
պատերազմի համար զինվեք,^21 ձեր բոլոր ռազմիկները Տիրոջ կարգադրության համաձայն անցնեն Հորդանան գետի
այն կողմը, մասնակցեն պատերազմին, մինչեւ Տիրոջ առջեւ ոչնչանա նրա թշնամին,^22 եւ երկիրը նվաճվի ըստ Տիրոջ
ցանկության, ապա վերադառնաք, Տիրոջ ու Իսրայելի առջեւ անպարտ կլինեք, եւ այս երկիրը Տիրոջ առաջ ձեր կալվածքը
թող լինի։ 23 Իսկ եթե այդպես չվարվեք, մեղավոր կհամարվեք Տիրոջ առջեւ եւ ձեր մեղքերը կճանաչեք, երբ չարիք հասնի
ձեզ։ 24 Արդ, դուք քաղաքնե՛ր շինեք ձեր ընտանիքների համար եւ տեղեր՝ ձեր անասունների համար, եւ ինչ որ դուրս է եկել
ձեր բերանից, կատարե՛ք»։ 25 Ռուբենի որդիներն ու Գադի որդիները, դիմելով Մովսեսին, ասացին. «Մենք՝ քո ծառաները,
կվարվենք այնպես, ինչպես դու՝ մեր տերը, հրամայեցիր մեզ։ 26 Մեր երեխաներն ու կանայք, մեր բոլոր անասունները
թող մնան Գաղաադի քաղաքներում,^27 իսկ մենք՝ քո ծառաները, զինավառ ու պատրաստ Տիրոջ առջեւ, կանցնենք-
կգնանք պատերազմի, ինչպես որ հրամայի Տերը»։ 28 Մովսեսը նրանց մասին հրահանգ տվեց Եղիազար քահանային,
Նավեի որդի Հեսուին եւ Իսրայելի ցեղերի նահապետական տների իշխաններին։ 29 Մովսեսն ասաց նրանց. «Եթե
Ռուբենի որդիներն ու Գադի որդիները Տիրոջ առջեւ սպառազինված ձեզ հետ անցնեն Հորդանան գետի այն կողմը, եւ
եթե դուք նվաճեք այդ երկիրը, ապա իբրեւ կալվածք կտաք նրանց Գաղաադի երկիրը։ 30 Իսկ եթե սպառազինված ձեզ
հետ պատերազմի չելնեն Տիրոջ առջեւ, ապա նրանց երեխաներին, կանանց ու անասուններին, նախքան ձեր անցնելը,
կփոխադրեք քանանացիների երկիրը, եւ նրանք եւս ձեզ հետ թող ժառանգություն ստանան քանանացիների երկրում»։
(^31) Ռուբենի որդիներն ու Գադի որդիները պատասխան տվեցին՝ ասելով. «Տերն ինչ որ հրամայի իր ծառաներին, այդ էլ
կկատարենք։ 32 Սպառազինված կանցնենք քանանացիների երկիրը, եւ մեզ կալվածքներ կտաք Հորդանանի այս
կողմում»։
(^33) Եվ Մովսեսը Գադի որդիներին, Ռուբենի որդիներին, Հովսեփի որդիներից Մանասեի կես ցեղին տվեց
ամորհացիների Սեհովն արքայի թագավորությունը, Բասան երկրի Օվգ արքայի թագավորությունը, այդ երկիրը՝ իր
սահմաններում գտնվող բոլոր քաղաքներով, ինչպես նաեւ սահմանամերձ քաղաքներով։
(^34) Գադի որդիները կառուցեցին Դեբովնը, Ատարովթը, Արոյերը, (^35) Սոփարն ու Հազերը, դրանք շրջապատեցին բարձր
պարիսպներով։ 36 Կառուցեցին նաեւ Նամբրանը, Բեթառանը. ամուր քաղաքներ ու հոտերի գոմեր։


(^37) Ռուբենի որդիները կառուցեցին Եսեբոնը, Եղեաղեթը, Կարիեթեմը, (^38) Բեելմեովնը՝ չորս կողմից պարսպապատ, եւ
Սեբաման։ Կառուցած քաղաքներն անվանեցին իրենց անուններով։
(^39) Մանասեի որդի Մաքիրի հետնորդները գնացին Գաղաադ, գրավեցին այն ու ոչնչացրին այնտեղ բնակվող
ամորհացիներին։ 40 Մովսեսը Գաղաադը տվեց Մանասեի որդի Մաքիրին, որը բնակվեց այնտեղ։ 41 Իսկ Մանասեի որդի
Հայիրը գրավեց նրանց ավանները, որոնք կոչեց «Հայիրի ավաններ»։ 42 Եվ Նաբավը գնաց գրավեց Կանաաթն ու նրա
ավանները, որոնք իր անունով կոչեց Նաբոթ։
