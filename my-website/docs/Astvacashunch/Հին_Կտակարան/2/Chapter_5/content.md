
Նախահայրերը
( Ա Մն. 1.1-4)
(^1) ԱՅՍ Է ՄԱՐԴԿԱՆՑ [* _Ադամի_ ] ՍԵՐՆԴԱԲԱՆՈՒԹՅԱՆ ԳԻՐՔԸ։ Այն օրը, երբ Աստված ստեղծեց Ադամին
[* _մարդուն_ ], ըստ Աստծու պատկերի ստեղծեց նրան,^2 արու եւ էգ ստեղծեց նրանց, օրհնեց նրանց եւ նրանց Ադամ
[* _մարդ_ ] անվանեց այն օրը, երբ ստեղծեց նրանց։
(^3) Ադամը 230 [* _130_ ][1] տարի ապրելուց հետո որդի ծնեց ըստ իր կերպարանքի ու ըստ իր պատկերի եւ նրան
անվանեց Սեթ։ 4 Սեթին ծնելուց հետո Ադամն ապրեց եւս 700 [* _800_ ] տարի, ծնեց ուստրեր ու դուստրեր։ 5 Ադամի
ապրած բոլոր տարիների թիվը եղավ 930 տարի, եւ մեռավ։
(^6) Սեթը 205 [* _105_ ] տարի ապրելուց հետո ծնեց Ենովսին։ 7 Ենովսին ծնելուց հետո Սեթն ապրեց եւս 707 [* _807_ ] տարի,
ծնեց ուստրեր ու դուստրեր։ 8 Սեթի ապրած բոլոր տարիների թիվը եղավ 912 տարի, եւ մեռավ։
(^9) Ենովսը 190 [* _90_ ] տարի ապրելուց հետո ծնեց Կայնանին։ 10 Կայնանին ծնելուց հետո Ենովսն ապրեց եւս
715 [* _815_ ] տարի, ծնեց ուստրեր ու դուստրեր։ 11 Ենովսի ապրած բոլոր տարիների թիվը եղավ 905 տարի, եւ մեռավ։
(^12) Կայնանը 170 [* _70_ ] տարի ապրելուց հետո ծնեց Մաղաղայելին։ 13 Մաղաղայելին ծնելուց հետո Կայնանն ապրեց
եւս 740 [* _840_ ] տարի, ծնեց ուստրեր ու դուստրեր։ 14 Կայնանի ապրած բոլոր տարիների թիվը եղավ 910 տարի, եւ մեռավ։


(^15) Մաղաղայելը 165 [* _65_ ] տարի ապրելուց հետո ծնեց Հարեդին։ 16 Հարեդին ծնելուց հետո Մաղաղայելն ապրեց եւս
730 [* _830_ ] տարի, ծնեց ուստրեր ու դուստրեր։ 17 Մաղաղայելի ապրած բոլոր տարիների թիվը եղավ 895 տարի, եւ
մեռավ։
(^18) Հարեդը 162 տարի ապրելուց հետո ծնեց Ենովքին։ 19 Ենովքին ծնելուց հետո Հարեդն ապրեց եւս 800 տարի, ծնեց
ուստրեր ու դուստրեր։ 20 Հարեդի ապրած բոլոր տարիների թիվը եղավ 962 տարի, եւ մեռավ։
(^21) Ենովքը 165 [* _65_ ] տարի ապրելուց հետո ծնեց Մաթուսաղային։ 22 Ենովքը Մաթուսաղային ծնելուց հետո
աստվածահաճո կյանքով ապրեց եւս 200 [* _300_ ] տարի, ծնեց ուստրեր ու դուստրեր։ 23 Ենովքի ապրած բոլոր տարիների
թիվը եղավ 365 տարի։ 24 Ենովքը ապրեց աստվածահաճո կյանքով, եւ նրան ոչ ոք չգտավ, որովհետեւ Աստված նրան
փոխադրել էր։
(^25) Մաթուսաղան 187 տարի ապրելուց հետո ծնեց Ղամեքին։ 26 Ղամեքին ծնելուց հետո Մաթուսաղան ապրեց եւս
782 տարի, ծնեց ուստրեր ու դուստրեր։ 27 Մաթուսաղայի ապրած բոլոր տարիների թիվը եղավ 969 տարի, եւ մեռավ։
(^28) Ղամեքը 188 [* _182_ ] տարի ապրելուց հետո որդի ծնեց 29 եւ նրա անունը դրեց Նոյ՝ ասելով. «Սա մեզ կհանգստացնի
մեր գործերից, մեր ձեռքերի չարչարանքից եւ այն հողից, որն անիծեց Տերը՝ Աստված»։ 30 Նոյին ծնելուց հետո Ղամեքն
ապրեց եւս 565 [* _595_ ] տարի, ծնեց ուստրեր ու դուստրեր։ 31 Ղամեքի ապրած բոլոր տարիների թիվը եղավ 753 [* _777_ ]
տարի, եւ մեռավ։
(^32) Նոյը 500 տարեկան էր, երբ ծնեց երեք որդի՝ Սեմին, Քամին եւ Հաբեթին։
