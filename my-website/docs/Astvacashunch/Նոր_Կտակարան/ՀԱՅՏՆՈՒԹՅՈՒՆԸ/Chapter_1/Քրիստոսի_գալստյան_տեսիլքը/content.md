
Նախաբան
(^1) Հայտնություն Հիսուս Քրիստոսի, որի միջոցով Աստված ցույց տվեց իր ծառաներին, ինչ որ լինելու է շուտով, եւ
իմացրեց այն՝ իր հրեշտակի միջոցով ուղարկելով իր ծառա Հովհաննեսին,^2 որ վկայեց Աստծու խոսքը եւ Հիսուս
Քրիստոսի վկայությունը. ինչ որ տեսավ, ինչ որ կար եւ ինչ որ լինելու էր այնուհետեւ։ 3 Երանի՜ նրան, ով կարդում է այս
մարգարեության խոսքերը եւ ով լսում ու պահում է այն, ինչ որ գրված է դրա մեջ, որովհետեւ մոտ է ժամանակը։
(^4) Հովհաննեսից՝ Ասիայում գտնվող յոթ եկեղեցիներին։ Շնո՜րհ ձեզ եւ խաղաղությո՜ւն նրանից, որ Է, որ էր, եւ որը
գալու է. նաեւ Հոգու յոթ զորություններից, Հոգու, որ նրա աթոռի առաջ է.^5 եւ Հիսուս Քրիստոսից՝ հավատարիմ վկայից,
որ անդրանիկն է մեռելների միջից եւ իշխանը երկրի թագավորների. նա, որ սիրեց մեզ եւ արձակեց մեր մեղքերի
կապանքներն իր արյամբ 6 եւ մեզ թագավորությանն արժանի դարձրեց, Աստծու եւ իր Հոր քահանաներ. եւ նրան փա՜ռք
եւ զորությո՜ւն հավիտյանս հավիտենից. Ամեն։
(^7) Ահա նա գալիս է ամպերի մեջ, եւ նրան պիտի տեսնեն բոլոր աչքերը, նաեւ նրանք, որ խոցեցին նրան, եւ երկրի բոլոր
ազգերը պիտի ողբան նրա համար։ Այո՛, ամեն։
(^8) «Ես եմ Այբը ու ես եմ Քեն»[15],- ասում է Տերը՝ Աստված, նա, որ Է, որ էր եւ որ գալու է՝ Ամենակալը։
(^9) Ես՝ Հովհաննեսը՝ ձեր եղբայրը եւ Հիսուս Քրիստոսի միջոցով ձեր վիճակակիցը նեղության, թագավորության եւ
համբերության, եղա Պատմոս կոչվող կղզում՝ Աստծու խոսքի եւ Հիսուս Քրիստոսի վկայության համար։ 10 Կիրակի օրը
Հոգին եկավ ինձ վրա, եւ իմ հետեւից լսեցի փողի ձայնի նման մի բարձր ձայն, որ ասում էր ինձ. «Ես եմ Ալֆան եւ Օմեղան՝
Առաջինը եւ Վերջինը.^11 ինչ որ տեսնում ես, գրի՛ր գրքում եւ տո՛ւր, որ տանեն յոթ եկեղեցիներին՝ Եփեսոսում,
Զմյուռնիայում, Պերգամոնում, Թիվատիրում, Սարդիկեում, Փիղադեղփիայում եւ Լավոդիկիայում։ 12 Դարձա ձայնի
կողմը՝ տեսնելու, թե ո՛վ է ինձ հետ խոսողը։ Եվ ահա շրջվեցի ու տեսա յոթ ոսկե ճրագակալներ,^13 իսկ յոթ ճրագակալների
մեջտեղում՝ Մարդու Որդուն նման մեկին՝ մինչեւ ոտքերը հասնող երկար պատմուճան հագած եւ կրծքին ոսկե գոտի
կապած.^14 նրա գլուխն ու մազերն սպիտակ էին ինչպես բուրդը եւ ինչպես ձյունը, աչքերը՝ ինչպես կրակի բոց,^15 ոտքերը
նման էին հնոցի մեջ ծխացող հրաշեկ պղնձի, իսկ նրա ձայնը՝ ինչպես առատահոս ջրերի ձայն։ 16 Եվ իր աջ ձեռքում յոթ
աստղ ուներ, բերանից էլ սրած երկսայրի սուր էր ելնում, եւ նրա երեսը փայլում էր ինչպես ճառագայթող արեգակը։
(^17) Եվ երբ տեսա նրան, մեռյալի պես նրա ոտքերն ընկա, իսկ նա իր աջը դրեց ինձ վրա ու ասաց. «Մի՛ վախեցիր, ես
եմ Սկիզբը եւ Վախճանը,^18 ես եմ կյանքը, ես եմ, որ մեռա, եւ ահավասիկ կենդանի եմ հավիտյանս հավիտենից. ամեն։
Եվ ունեմ մահվան ու դժոխքի բանալիները։ 19 Գրի՛ր, ինչ որ տեսնում ես, ինչ որ կա եւ ինչ որ այսուհետեւ սահմանված
է լինելու։


(^20) Բացատրեմ խորհուրդն այն յոթ աստղերի, որ տեսար իմ աջ ձեռքին, ինչպես եւ յոթ ոսկե ճրագակալները. յոթ
աստղերը յոթ եկեղեցիների հրեշտակներն են, եւ յոթ ճրագակալները՝ յոթ եկեղեցիները։
