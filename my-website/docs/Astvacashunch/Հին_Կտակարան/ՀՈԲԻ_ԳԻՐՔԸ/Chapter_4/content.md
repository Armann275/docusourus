
Եղիփազ. վստահություն Աստծու նկատմամբ
(^1) Այն ժամանակ Եղիփազ Թեմնացին պատասխանեց եւ ասաց.
(^2) _«Մի՞թե շատ անգամներ է քո խոսքը զազրալից եղել
քո խոսքերի զորությանն ո՞վ կդիմանա։_
(^3) _Դու շատերին ես խրատել,
տկարի ձեռքը հզորացրել,_
(^4) _խոսքովդ տկարին ոտքի ես հանել,
հոգնած ծնկներին եղել քաջալեր,_
(^5) _Եվ հիմա, երբ ցավերը քեզ վրա են հասել
դու սարսափո՞ւմ ես։_
(^6) _Չէ՞ որ քո երկյուղը անզգամություն է,
քո անչար ճանապարհը քեզ հույս չի՞ տալիս։_
(^7) _Արդյոք հիշո՞ւմ ես մի արդարի, որ կորել է,
կամ էլ մի ճշմարիտ մարդու, որ վերացել է։_
(^8) _Ես նկատել եմ անօրեն բաներ հերկողների.
ովքեր անարդարություն ու տառապանք են սերմանում,
անարդարություն ու տառապանք էլ կհնձեն։_
(^9) _Կորչելու են Տիրոջ հրամանով,
Նրա բարկության շնչից՝ ոչնչանալու։_
(^10) _Նրանց առյուծանման զորությունը,
էգ առյուծի նման գոչյունները
եւ վիշապանման պերճությունը վերացել են։_
(^11) _Ինչպես սատկում է առյուծը, երբ կեր չի լինում.
եւ նրա կորյունները ցրվում են։_
(^12) _Եթե քո խոսքերում դեռ ճշմարիտ բան գոյություն ունենար,
այդպիսի չար բաներից ոչ մեկը քեզ չէր պատահի։_


_Ուրեմն ականջն իմ չի՞ ընդունելու հրաշակերտ բաներ նրանից։_

(^13) _Գիշերային արհավիրքներն ու դղրդյունները
ահ են գցել մարդկանց սրտում._
(^14) _դողումն ու սոսկումն են պատել ինձ
եւ սաստիկ ցնցել ոսկորներն իմ։_
(^15) _Մի հողմ դիպավ իմ երեսին.
փշաքաղվեցին մազերս ու մարմինն իմ։_
(^16) _Կանգնեց իմ առաջ, բայց չճանաչեցի.
տեսա, բայց կերպարանք չկար աչքերիս առաջ,
միայն սոսափյուն ու ձայն էի լսում։_
(^17) _Մի՞թե մահկանացուն սուրբ է Տիրոջ առաջ,
կամ մարդն իր գործերով անարա՞տ է նրա առաջ,_
(^18) _Երբ Աստված նույնիսկ իր ծառաներին չի հավատում,
իր հրեշտակների վրա խոտոր բաներ է նկատում։_
(^19) _Ուրեմն ի՞նչ ասենք կավե տան մեջ բնակվածների մասին
(մենք էլ նույն կավից ենք).
կհարվածի նրանց՝ իբրեւ ցեցի,_
(^20) _եւ առավոտից մինչեւ երեկո չեն դիմանա։
Քանի որ իրենք իրենց չէին կարող օգնել, կորան։_
(^21) _Փչեց նրանց վրա, ու չորացան,
ոչնչացան նրանք, որովհետեւ իմաստություն չունեին։_
