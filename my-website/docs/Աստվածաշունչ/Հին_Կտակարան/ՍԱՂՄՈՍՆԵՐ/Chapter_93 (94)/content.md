
(^1) _Սաղմոս Դավթի՝ չորեքշաբթի օրվա
Աստվա՛ծ վրեժխնդիր, Տե՛ր, Աստվա՛ծ վրեժխնդիր, հայտնվեցիր։_
(^2) _Բա՛րձր եղիր, որ դատես երկիրը,
Հատուցո՛ւմ տուր ամբարտավաններին։_
(^3) _Մինչեւ ե՞րբ մեղավորները, Տե՛ր,
Մինչեւ ե՞րբ մեղավորները պիտի պարծենան,_
(^4) _Մեծաբարբառ անիրավություն խոսեն,
Բոլորը խոսեն, ովքեր անօրենություն են գործում։_
(^5) _Քո ժողովրդին, Տե՛ր, խոնարհ դարձրին
Եվ չարչարեցին քո ժառանգությունը։_
(^6) _Պանդուխտին եւ այրուն սպանեցին, որբերին կոտորեցին_
(^7) _Եվ ասացին. «Տերն այս չի տեսնում,
Հակոբի Աստվածն ուշ չի դարձնում»։_
(^8) _Սթափվե՛ք, ժողովրդի անզգամնե՛ր եւ անմիտնե՛ր,
Մինչեւ ե՞րբ պիտի չհասկանաք։_
(^9) _Մի՞թե ականջ ստեղծողն ինքը չի լսի,
Կամ աչք ստեղծողը ինքը չի տեսնի։_
(^10) _Ազգերին խրատողն ու մարդուն գիտություն ուսուցանողը
Մի՞թե չի հանդիմանի։_
(^11) _Տերը գիտի, որ ունայն են մարդկանց խորհուրդները։_
(^12) _Երանի՜ այն մարդուն, որին խրատում ես դու, Տե՛ր,
Եվ քո օրենքները նրան ես սովորեցնում։_
(^13) _Հանդարտեցնում ես նրան չարության օրերին,
Մինչեւ հոր փորվի մեղավորի համար։_
(^14) _Տերն իր ժողովրդին չի մերժի
Եվ չի անտեսի իր ժառանգությունը,_
(^15) _Մինչեւ որ իրավունքներն արդար դառնան,
Եվ բոլոր սրտով ուղիղներն ընդունեն այն։_
(^16) _Ո՞վ պիտի ելնի ինձ հետ ընդդեմ չարերի,
Կամ ո՞վ պիտի միանա ընդդեմ նրանց,_


_Ովքեր անօրենություն են գործում։_

(^17) _Եթե Տերը ինձ չօգներ,
Մի փոքր եւս, եւ հոգիս կբնակվեր գերեզմանում։_
(^18) _Երբ ասում էի. «Ահա ոտքերս սասանվեցին»,
Քո ողորմությունը, Տե՛ր, օգնում էր ինձ։_
(^19) _Իմ սրտի բազում ցավերի մեջ
Քո մխիթարությունը ուրախացնում էր հոգիս։_
(^20) _Թող քեզ չհավասարվի անօրենության աթոռը,
Որ վնաս է պատճառում ընդդեմ հրամանի։_
(^21) _Որսացին արդարի հոգին
Եվ անմեղ արյունն էին դատապարտում։_
(^22) _Տերն իմ ապավենը եղավ,
Աստված՝ իմ հույսի օգնականը։_
(^23) _Տերը պիտի հատուցի նրանց՝
Ըստ իրենց անօրենության,
Տերը՝ մեր Աստվածը, պիտի կործանի նրանց՝
Ըստ իրենց չարության։_
