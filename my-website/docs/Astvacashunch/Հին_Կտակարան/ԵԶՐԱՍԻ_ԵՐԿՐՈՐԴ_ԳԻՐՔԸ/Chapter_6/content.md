
Դարեհը գտնում է Կյուրոսի հրամանագիրը
( Ա Եզր. 6.22-32)
(^1) Այն ժամանակ Դարեհ թագավորը հրամայեց, եւ փնտրեցին Բաբելոնի թագավորական հիշատակագրությունների
մատյանների պահոցում։ 2 Մարաստանի Եկբատան քաղաքում մի հիշատակարան գտնվեց, որի մեջ այս էր գրված.
(^3) «Կյուրոսի առաջին տարում Կյուրոս թագավորը հրաման տվեց Երուսաղեմում գտնվող Տիրոջ տան վերաբերյալ եւ
պատվիրեց, որ շինվի Տիրոջ տաճարը եւ այն վայրը, որտեղ զոհեր են մատուցում Տիրոջը։ Հրամայեց, որ դրա եւ՛
բարձրության, եւ՛ լայնության չափը վաթսուն կանգուն լինի,^4 կառուցվի երեք շարք ամուր քարերով եւ մի շարք փայտով.
այսպես շինվի ու ծածկվի ողջ տաճարը։ 5 Եվ Տիրոջ տան հարստությունը՝ արծաթեղեն եւ ոսկեղեն, որ Նաբուքոդոնոսորը
բերել էր Երուսաղեմից՝ Տիրոջ տնից, եւ դրել Բաբելոնում, հրամայեց դուրս հանել, որպեսզի տանեն Երուսաղեմ՝ Տիրոջ
տաճարը, ու դնեն իր տեղում՝ Աստծու տանը, որտեղ էր նախօրոք»։
(^6) Այն ժամանակ Դարեհը գետի այն կողմերի իշխաններին այս հրամանագիրն ուղարկեց. «Սաթրաբուզանին եւ գետի
այն կողմերի, ինչպես նաեւ ավելի հեռավոր վայրերի նրա ծառայակիցներին։ 7 Այսուհետ հրեաների իշխաններին եւ
Իսրայելի ծերերին թո՛ւյլ տվեք շինել Աստծու տունը, եւ թող Աստծու տունը շինեն իր տեղում։ 8 Ես հրամայում եմ, որ ոչ
ոք չարգելի Իսրայելի ծերերին՝ Տիրոջ՝ իրենց Աստծու տունը շինելու, այլեւ իմ թագավորության հարստությունից՝ գետի
այն կողմերից հավաքված հարկերից, թող ամենայն ուշադրությամբ տրվեն այդ մարդկանց ծախսերը, որպեսզի գործը
չխափանվի։ 9 Տիրոջը՝ երկնքի Աստծուն ողջակեզ մատուցելու համար անխափան կերպով ցուլ, խոյ, գառ, ցորեն, աղ,
գինի եւ ձեթ թող տրվի նրանց օրըստօրե՝ ըստ Երուսաղեմում եղող քահանաների պահանջի, ինչ որ խնդրեն։ 10 Եվ թող
անուշահոտ պատարագ մատուցեն Տիրոջը՝ երկնքի Աստծուն եւ աղոթեն թագավորի ու նրա որդիների կյանքի համար։
(^11) Այս հրամանն ինձանից ելավ, եւ եթե որեւէ մեկը հակառակվի իմ հրամանին, ապա կքանդվի նրա տունը եւ նրա տնից
գերան վերցնելով՝ կխաչեն նրան, ով կընդդիմանա իմ հրամանին. դա հավիտենական նախատինք պիտի լինի նրա
համար։ 12 Թող Աստված, որի անունը բնակվում է այնտեղ, ելնի եւ ավերի այն թագավորությունն ու այն ժողովրդին, որ
կհանդգնի ձեռք երկարել՝ արգելելու կամ կործանելու Աստծու տունը, որ գտնվում է Երուսաղեմում։ Ես՝ Դարեհ
թագավորս, տվեցի այս հրամանը, եւ ոչ ոք թող չհամարձակվի անտեսել այն»։
( _Ա Եզր_. 7.1-9)
(^13) Այն ժամանակ գետի այն կողմերի իշխանը եւ Սաթրաբուզանն ու նրա ծառայակիցները, որոնց Դարեհ թագավորն
ուղարկեց իր նամակը, շտապ կատարեցին նրա հրամանը։
(^14) Եվ հրեաների ծերերն ու ղեւտացիները շինում էին Անգեի եւ Ադդովի որդի Զաքարիայի մարգարեության
ժամանակներում։ Այսպիսով պարսից Արտաշես թագավորի օրոք շինեցին եւ ավարտեցին ըստ Տիրոջ՝ Իսրայելի Աստծու
հրամանի, ինչպես կարգադրել էին Կյուրոս թագավորն ու Դարեհը։ 15 Տաճարի կառուցումն ավարտվեց Դարեհ արքայի
վեցերորդ տարում՝ Ադար ամսի երեքին։ 16 Իսրայելի որդիները՝ քահանաները, ղեւտացիներն ու բոլոր նրանք, որ
վերադարձել էին գերությունից, մեծ ցնծությամբ կատարեցին Տիրոջ տան նավակատիքը։ 17 Նրանք Տիրոջ տան
նավակատիքին զոհ մատուցեցին հարյուր զվարակ, երկու հարյուր խոյ, չորս հարյուր գառ, ինչպես նաեւ ողջ Իսրայելի
մեղքերի համար, Իսրայելի ցեղերի թվին համապատասխան՝ տասներկու ուլ։ 18 Եվ կարգեցին քահանաներին՝ ըստ իրենց
դասերի եւ ղեւտացիներին՝ ըստ իրենց բաժանման՝ Երուսաղեմում Տիրոջը՝ Աստծուն սպասավորելու համար, ինչպես
գրված է Մովսեսի գրքում։ Նրանք երկու հազար երկու հարյուր հոգի էին։


Հրեաները տոնում են Զատիկը
( Ա Եզր. 7.10-15)
(^19) Առաջին ամսի տասնչորսին գերությունից վերադարձած Իսրայելի որդիները կատարեցին Տիրոջ զատիկը։ 20 Քանի
որ քահանաներն ու ղեւտացիները սրբվեցին, եւ բոլորը սրբված էին, մորթեցին Տիրոջ զատիկը գերությունից բոլոր
վերադարձածների, իրենց քահանա եղբայրների ու իրենց համար։ 21 Եվ Իսրայելի որդիները՝ բոլոր նրանք, որ զատվել
էին երկրի ժողովուրդների պղծությունից եւ եկել էին փնտրելու Տիրոջը՝ Իսրայելի Աստծուն, կերան զատիկը։ 22 Յոթ օր էլ
կատարեցին Բաղարջակերաց տոնը եւ ուրախացան Երուսաղեմում, որովհետեւ Տերը՝ Իսրայելի Աստվածը,
ուրախացրեց նրանց եւ Ասորեստանի թագավորի սիրտը դարձրեց դեպի նրանք, որպեսզի օգնի եւ զորացնի իրենց Տիրոջ՝
Իսրայելի Աստծու տաճարի կառուցման գործում։
