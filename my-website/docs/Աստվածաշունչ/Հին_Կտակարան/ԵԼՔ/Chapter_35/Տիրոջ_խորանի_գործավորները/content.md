
Շաբաթը՝ հանգստյան օր
( Ելք 31.12-18)
(^1) Մովսեսը հավաքեց Իսրայելի որդիների ողջ ժողովրդին ու ասաց նրանց. «Ահա այն բաները, որ Տերն ասաց, որ
պետք է անել.^2 “Վեց օր պիտի աշխատեք, իսկ յոթերորդ օրը պիտի հանգստանաք. շաբաթ օրը սուրբ է՝ Տիրոջը նվիրված
հանգստյան օր։ Ով այդ օրն աշխատի, կմեռնի։ 3 Շաբաթ օրը ձեր բոլորի տներում կրակ չպիտի վառվի, որովհետեւ ես եմ
Տերը”»։
( _Ելք_ 25.1-9)
(^4) Մովսեսը, դիմելով Իսրայելի որդիների ողջ ժողովրդին, ասաց. «Այս է այն պատգամը, որ պատվիրեց Տերը՝ ասելով.
(^5) “Դուք Տիրոջը ընծա՛ տվեք. յուրաքանչյուրն ըստ իր ցանկության թող բերի՝ ոսկի, արծաթ, պղինձ, (^6) կապուտակ, ծիրանի
եւ կրկնակի կարմիր մանվածք, նրբահյուս բեհեզ, այծի մազ,^7 կարմիր ներկված խոյի մորթի, կապույտ ներկված
մորթիներ, չփտող փայտեր,^8 լուսավորության համար ձիթայուղ, օծության յուղի համար անուշահոտ նյութեր,
բաղադրյալ խունկ,^9 սարդիոն քարեր, զմրուխտ քարեր, եփուդի եւ պատմուճանի համար քարեր”»։
( _Ելք_ 39.31-43)
(^10) «Ձեր բոլոր հմուտ մասնագետները թող գան ու պատրաստեն այն ամենը, ինչ պատվիրեց Տերը. (^11) խորանը եւ նրա
ծածկը, նրա ծոպավոր վարագույրներն ու օղակները, նրա տախտակներն ու նիգերը, նրա սյուներն ու խարիսխները,
(^12) Ուխտի տապանակը, նրա լծակները, Քավությունը, վարագույրը, բակի առագաստն ու նրա սյուները, զմրուխտ
քարերը, խնկերը, օծության յուղը,^13 սեղանն ու նրա ամբողջ սպասքը, սեղանի ամպհովանին, նրա լծակներն ու ամբողջ
սպասքը, Առաջավորության հացը,^14 լույսի աշտանակն ու նրա բոլոր մասերը, նրա կանթեղներն ու լուսավորության
ձիթայուղը,^15 խնկարկության սեղանն ու նրա լծակները, օծության յուղը, բաղադրյալ խունկը, խորանի դռան
վարագույրը,^16 ողջակեզների զոհասեղանն ու նրա պղնձե կասկարան, նրա լծակներն ու ամբողջ սպասքը, ավազանն ու
նրա պատվանդանը,^17 բակի առագաստը, նրա սյուներն ու խարիսխները,^18 բակի դռան վարագույրը, խորանի ցցերն ու


բակի ցցերը, դրանց պարանները,^19 այն զգեստները, որոնցով սրբազան պաշտամունք պիտի կատարեն սրբարանում,
Ահարոն քահանայի սրբազան զգեստներն ու Ահարոնի որդիների քահանայության զգեստները»։

Ընծաների նվիրաբերում
(^20) Իսրայելի որդիների ողջ ժողովուրդը ելավ Մովսեսի մոտից, (^21) եւ ամեն մեկը բերեց իր սրտից բխածը։ Նրանք Տիրոջն
էին նվիրաբերում այն ամենը, ինչ անհրաժեշտ էր Վկայության խորանի, նրա պարագաների եւ սրբազան զգեստների
համար։ 22 Տղամարդիկ, ամեն մեկը ինչ որ ցանկացավ, իրենց կանանցից բերեցին թանկագին քարեր, գինդեր,
մատանիներ, ծամակալներ, մանյակներ ու ամեն տեսակ ոսկե անոթներ։ Բոլոր տղամարդիկ ոսկե նվերներ էին բերում
Տիրոջը։ 23 Ամեն մեկը ինչ որ գտնում էր՝ կապուտակ, ծիրանի եւ կարմիր մանվածք, բեհեզ, այծի մազ, խոյի կարմիր
ներկված մորթիներ, կապույտ ներկված մորթիներ, բերում էր։ 24 Նվիրաբերողներն արծաթե ու պղնձե նվերներ էին
բերում Տիրոջը։ Ում մոտ կահույքի համար պիտանի չփտող փայտ կար, բերում էր։ 25 Բոլոր շնորհալի կանայք իրենց
ձեռքով կապույտ, ծիրանի ու կարմիր գույնի թելեր ու բեհեզ էին հյուսում եւ նվեր բերում։ 26 Բոլոր կանայք հոժարակամ
այծերի մազ էին մանում հմտությամբ։ 27 Իշխանները բերում էին զմրուխտե քարեր, եփուդի ու լանջապանակի համար
անհրաժեշտ քարեր,^28 բաղադրյալ խունկ, լուսավորության համար ձիթայուղ ու օծության յուղ։ 29 Եվ բոլոր տղամարդիկ
ու կանայք հոժարակամ գալիս էին՝ կատարելու այն բոլոր գործերը, որ Տերը պատվիրել էր անել Մովսեսի միջոցով։
Իսրայելի որդիները նվերներ էին մատուցում Տիրոջը։
( _Ելք_ 31.1-11)
(^30) Մովսեսն ասաց Իսրայելի որդիներին. «Տեսե՛ք, Աստված անվանապես կանչեց Հուդայի ցեղից Ովրի որդի Ուրիի
որդուն՝ Բեսելիելին։ 31 Աստված նրան լցրել է ամեն ինչի համար անհրաժեշտ աստվածային իմաստության ոգով,
հանճարով եւ գիտությամբ,^32 որպեսզի նա ամեն գործ կատարի հմտությամբ. մշակի ոսկին, արծաթն ու պղինձը,^33 մշակի
քարերը, մշակի փայտը եւ ամեն մի գործ կատարի վարպետորեն ու խելամիտ կերպով, որովհետեւ Տերը նրան
իմաստություն է պարգեւել,^34 ինչպես նաեւ Դանի ցեղից Աքիսամի որդի Եղիաբին։ 35 Եվ նրանց իմաստուն մտքով ու
խելամտությամբ լցրեց, որպեսզի կատարեն սրբարանի բոլոր գործերը. հյուսեն ու ասեղնագործեն կապույտ, ծիրանի ու
կարմիր ներկված թելերով կտորներ ու բեհեզ, նկարեն ու քանդակեն»։
