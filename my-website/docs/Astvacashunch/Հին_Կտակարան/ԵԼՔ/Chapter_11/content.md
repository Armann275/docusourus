
10. Անդրանիկների մահը

(^1) Եվ Տերն ասաց Մովսեսին. «Մի պատուհաս էլ պիտի հասցնեմ փարավոնին ու Եգիպտոսին, որից հետո փարավոնը
ձեզ կարձակի այստեղից։ Եվ երբ ձեզ արձակի, ձեզ կվռնդի ամեն ինչով։ 2 Արդ, ժողովրդին գաղտնի հայտնի՛ր, որ
յուրաքանչյուր ոք իր ընկերոջից եւ յուրաքանչյուր կին իր հարեւանուհուց ոսկյա եւ արծաթյա իրեր ու զգեստներ թող փոխ
առնեն»։ 3 Տերը շնորհ պարգեւեց իր ժողովրդին եգիպտացիների առաջ, եւ զարդեր տվեցին նրանց։ Մովսեսը
եգիպտացիների, փարավոնի, նրա բոլոր պաշտոնյաների առաջ ու ժողովրդի աչքին շատ պատկառելի դարձավ։
(^4) Մովսեսն ասաց. «Այսպես է ասում Տերը. “Կեսգիշերին ես կմտնեմ Եգիպտոս, (^5) եւ եգիպտացիների երկրում կմեռնեն
բոլոր անդրանիկները՝ իր գահին բազմած փարավոնի անդրանիկից մինչեւ երկանքի մոտ աշխատող աղախնի
անդրանիկն ու բոլոր անասունների առաջնածինները։ 6 Եգիպտացիների ողջ երկրում այնպիսի մեծ աղաղակ
կբարձրանա, որի նմանը չի եղել եւ չի էլ լինի։ 7 Բայց Իսրայելի որդիների մոտ մի շուն անգամ չի հաչա մարդու կամ
անասունի վրա, եւ այդպիսով կիմանաք, որ Տերը սքանչելիքներ անելով Իսրայելին զատեց եգիպտացիներից։ 8 Եվ քո
բոլոր ծառաները պիտի գան ինձ մոտ եւ երկրպագեն ինձ ու ասեն. “Ելի՛ր դու եւ քո ողջ ժողովուրդը, որին դու ես
առաջնորդում”։ Եվ այդ ժամանակ կելնենք»։


Մովսեսը խիստ զայրացած ելավ փարավոնի մոտից։ 9 Եվ Տերն ասաց Մովսեսին. «Փարավոնը ձեզ չի լսի, որպեսզի
ես եգիպտացիների երկրում նշաններ ու հրաշքներ անեմ»։ 10 Մովսեսն ու Ահարոնը այս բոլոր նշաններն ու հրաշքներն
արեցին եգիպտացիների երկրում՝ փարավոնի առաջ։ Տերը կարծրացրեց փարավոնի սիրտը, եւ չկամեցավ Իսրայելի
որդիներին արձակել եգիպտացիների երկրից։
