
Երկու ներքինիների դավադրությունը
(^12) Մի օր Մուրթքեն ապարանքում հանգստանում էր թագավորի երկու ներքինիներ Գաբաթի եւ Թառայի հետ, որոնք
թագավորի ապարանքի պահապաններն էին։ 13 Եվ երբ Մուրթքեն տեղեկացավ ներքինիների մտադրության եւ նրանց
սրտի ցանկության մասին, թե պատրաստվել են ձեռք բարձրացրել Արտաշես թագավորի վրա, նրանց ցանկության
մասին հայտնեց արքային։ 14 Թագավորը հարցաքննեց երկու ներքինիներին. նրանք խոստովանեցին, եւ հրամայեց
ձերբակալել նրանց։ 15 Ապա թագավորն այս ամենն արձանագրեց հիշատակարաններում, Մուրթքեն նույնպես գրեց այդ
բաների մասին։ 16 Այնուհետեւ թագավորը հրամայեց Մուրթքեին ավելի մեծ զգուշությամբ հոգ տանել արքունիքին եւ
նրան պարգեւներ տվեց։ 17 Իսկ Ամադովթի որդի Համան Բովկեցին, որ մեծ փառք էր վայելում արքայի առաջ, ցանկացավ
երկու ներքինիների պատճառով չարչարել Մուրթքեին եւ նրա ժողովրդին։
