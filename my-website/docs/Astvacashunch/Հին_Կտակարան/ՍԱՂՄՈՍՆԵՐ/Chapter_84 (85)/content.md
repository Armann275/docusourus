
(^1) _Դպրապետին։ Սաղմոս Կորխի որդիների_
(^2) _Սիրեցիր, Տե՛ր, քո երկիրը
Եվ վերադարձրիր Հակոբի գերությունը._
(^3) _Ներեցիր ժողովրդիդ անիրավությունը,
Ծածկեցիր նրանց բոլոր մեղքերը։_
(^4) _Լռեցրիր քո ամբողջ բարկությունը,
Հրաժարվեցիր քո սաստիկ բարկությունից։_
(^5) _Դարձի՛ր մեզ, Աստվա՛ծ, փրկի՛չ մեր,
Եվ բարկությունդ հեռացրո՛ւ մեզանից։_
(^6) _Մի՛ բարկացիր մեզ վրա հավիտյան
Եվ բարկությունդ մի՛ տարածիր սերնդեսերունդ։_
(^7) _Աստվա՛ծ, մեզ դառնալով՝ դու պիտի ապրեցնես մեզ,
Քո ժողովուրդը քեզանով պիտի ուրախանա։_
(^8) _Տե՛ր, քո ողորմությո՛ւնը ցույց տուր մեզ
Եվ տո՛ւր մեզ քո փրկությունը։_
(^9) _Լսեցինք, թե ի՛նչ պիտի խոսի Տերը՝ Աստված.
Խաղաղություն պիտի խոսի իր ժողովրդին,
Իր սրբերին եւ նրանց, ովքեր նրան են դարձել սրտերով։_
(^10) _Մոտ է նրա փրկությունը իրենից երկյուղածներին,
Նրա փառքը պիտի բնակվի մեր երկրում։_
(^11) _Ողորմությունն ու ճշմարտությունը պիտի հանդիպեն,
Արդարությունն ու խաղաղությունը պիտի համբուրվեն։_
(^12) _Ճշմարտությունը երկրից բուսեց,
Արդարությունը երկնքից երեւաց։_
(^13) _Տերը քաղցրություն պիտի տա,
Եվ մեր երկիրը՝ իր պտուղը։_
(^14) _Արդարությունը պիտի ընթանա նրա առջեւից՝
Ճանապարհ տալով նրա քայլերին։_
