
Պատգամ Եփեսոսի եկեղեցուն
(^1) Եփեսոսի եկեղեցու հրեշտակին գրի՛ր. «Այսպես է ասում նա, որ յոթ աստղեր ունի իր աջ ձեռքում եւ շրջում է յոթ
ոսկե աշտանակների միջեւ։ 2 Գիտեմ քո գործերը, քո աշխատանքները, քո համբերությունը եւ որ չես կարող տանել
չարերին. փորձեցիր նրանց, որ իրենց մասին ասում են, թե առաքյալներ են, բայց չեն, եւ սուտ հանեցիր նրանց։
(^3) Համբերեցիր ու վշտացար իմ անվան համար եւ տանջվեցիր։ 4 Բայց քո դեմ եմ ասում. լքեցիր քո առաջին սերը։ 5 Հիշի՛ր՝
որտեղի՛ց ընկար, ապաշխարի՛ր եւ քո նախկին գործե՛րն արա, ապա թե ոչ՝ իսկույն կգամ եւ կշարժեմ քո աշտանակն իր
տեղից, եթե չապաշխարես։ 6 Արդ, այս գործե՛րն արա. ատի՛ր Նիկողայոսի գործերը, որին ատում եմ եւ ես։ 7 Ով ականջ
ունի լսելու, թող լսի, ինչ որ Հոգին ասում է եկեղեցիներին. “Ով հաղթի, ես նրան թույլ կտամ ուտել կյանքի ծառից, որ
գտնվում է Աստծու դրախտում”»։
(^8) Զմյուռնիայի եկեղեցու հրեշտակին գրի՛ր. «Այսպես է ասում Անսկիզբն ու Անվախճանը, որ մեռավ եւ կենդանացավ.
(^9) տեսա քո գործերը, նեղությունը եւ աղքատությունը (բայց դու արիացի՛ր), նաեւ հայհոյությունը նրանց, որ իրենց մասին
ասում էին, թե հրեաներ են, բայց այլ բան չէին, քան սատանայի ժողովարան։ 10 Մի՛ երկնչիր այն բանի համար, որ պիտի
չարչարվես. ահա բանսարկուն պատրաստվում է ձեզնից մի քանիսին բանտ նետելու, որպեսզի փորձվեք եւ տասն օր
նեղություն կրեք. հավատարի՛մ եղիր մինչեւ մահ, եւ ես քեզ կյանքի պսակը կտամ։ 11 Ով ականջ ունի լսելու, թող լսի, ինչ
որ Սուրբ Հոգին ասում է եկեղեցիներին. “Ով հաղթի, չպիտի վնասվի երկրորդ մահից”»։
(^12) Պերգամոնի եկեղեցու հրեշտակին գրի՛ր. «Այսպես է ասում նա, ով սրած երկսայրի սուրն ունի. (^13) տեսա քո գործերը
եւ գիտեմ, որ բնակվում ես այնտեղ, որտեղ սատանայի աթոռն է. բայց պահում ես իմ անունը. նաեւ չուրացար իմ հավատն
այն օրը, երբ Անտիպաս անունով իմ վկան հավատարիմ եղավ ինձ. եւ իմ հավատարիմ վկան սպանվեց ձեր մեջ, այնտեղ,
որտեղ սատանան է բնակվում։ 14 Բայց քո դեմ մի փոքր բան ունեմ ասելու. այն, որ քեզ մոտ կա վարդապետությունը
Բաղաամի՝ այն մարդու, որ Բաղակին սովորեցրեց գայթակղեցնել Իսրայելի որդիներին, որպեսզի նրանք կուռքերին
զոհված միս ուտեն եւ պոռնկանան։ 15 Նույնպես եւ դու ունես նիկողայոսականների վարդապետությունը, որ ես ատում
եմ։ 16 Արդ, ապաշխարի՛ր, ապա թե ոչ իսկույն կգամ եւ կմարտնչեմ նրանց դեմ իմ բերանի սրով։ 17 Ով ականջ ունի լսելու,
թող լսի, ինչ որ Հոգին ասում է եկեղեցիներին. “Ով հաղթի, նրան թույլ կտամ, որ ուտի թաքցված մանանայից, եւ նրան
կտամ հաղթական վկայության սպիտակ քարը ու դրա վրա գրված մի նոր անուն, որ ոչ ոք չգիտի, բացի նրանից, ով այն
ընդունում է”»։
(^18) Թիվատիրի եկեղեցու հրեշտակին գրի՛ր. «Այսպես է ասում Աստծու Որդին, որի աչքերը նման են կրակի բոցի, իսկ
ոտքերը՝ շիկացած պղնձի.^19 տեսա քո գործերը, սերը, հավատը եւ քո ծառայությունը համբերությամբ, քանի որ քո վերջին
գործերն ավելի շատ են, քան առաջինները։ 20 Բայց շատ բան ունեմ ասելու քո դեմ. այն, որ հանդուրժեցիր Հեզաբելին՝
այդ կնոջը, որ իրեն մարգարե է անվանում եւ մոլորություն ուսուցանում իմ ծառաներին, որ պոռնկանան եւ կուռքերին
զոհվածի միս ուտեն։ 21 Եվ նրանց ժամանակ տվեցի ապաշխարելու իրենց պոռնկության համար, բայց չապաշխարեցին։
(^22) Ահավասիկ, ես հնոցն եմ գցում նրան, իսկ նրա հետ շնացած հանցակիցներին՝ մեծամեծ նեղությունների մեջ, եթե
չապաշխարեն իրենց գործերի համար։ 23 Նրանց որդիներին մահվան պիտի մատնեմ, եւ բոլոր եկեղեցիները պիտի
իմանան, որ ես եմ, որ զննում եմ երիկամներն ու սրտերը եւ հատուցելու եմ ձեզ՝ յուրաքանչյուրիդ ըստ իր գործերի։
(^24) Բայց ասում եմ ձեզ՝ Թիվատիրում մնացածներիդ, որ չեք պահում այս վարդապետությունը, եւ չիմացաք, ինչպես ասում
են, սատանայի ծածուկ մտքերը. ձեզ վրա ուրիշ ծանրություն չեմ դնում,^25 այլ ինչ ունեք, պահե՛ք, մինչեւ որ ես գամ։ 26 Եվ
ով հաղթի ու իմ գործերը պահի մինչեւ վերջ, նրան իշխանություն պիտի տամ ազգերի վրա։ 27 Պիտի հովվի նրանց
երկաթե գավազանով ու պիտի փշրի նրանց բրուտի անոթի պես։ 28 Ինչպես որ ես ստացա իշխանությունն իմ Հորից,
նրանց էլ պիտի տամ առավոտյան աստղը»։ 29 Ով ականջ ունի, թող լսի, ինչ Հոգին ասում է եկեղեցիներին։
