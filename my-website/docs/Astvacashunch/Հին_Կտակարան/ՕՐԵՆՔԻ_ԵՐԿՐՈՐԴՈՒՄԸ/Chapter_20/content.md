
Օրենք պատերազմի մասին
(^1) «Եթե պատերազմի ելնես քո թշնամիների դեմ եւ տեսնես, որ նրանց նժույգները, հեծյալներն ու ժողովուրդը
քեզանից շատ են, մի՛ վախեցիր նրանցից, որովհետեւ Տերը՝ քո Աստվածը, որ հանեց քեզ եգիպտացիների երկրից, քեզ
հետ է։ 2 Երբ հասնի պատերազմելու ժամը, քահանան մոտենալով թող խոսի ժողովրդի հետ 3 եւ ասի նրանց. “Լսե՛ք,
Իսրայե՛լ, ահավասիկ դուք այսօր պատերազմի եք ելնում ձեր թշնամիների դեմ։ Ձեր սրտերը թող չթուլանան, մի՛
վախեցեք, մի՛ զարհուրեք ու նրանց առջեւից մի՛ նահանջեք,^4 որովհետեւ Տերը՝ մեր Աստվածը, ձեզ հետ գնում է ձեր
առջեւից, որպեսզի ձեզ հետ պատերազմելով ձեր թշնամիների դեմ՝ փրկի ձեզ”։
(^5) Դպիրները թող խոսեն ժողովրդի հետ եւ ասեն. “Այն մարդը, որը նոր տուն է կառուցել, բայց բնակարանամուտ չի
արել, թող վերադառնա իր տունը. չլինի թե պատերազմի ժամանակ նա սպանվի, եւ ուրիշ մարդ մտնի նրա կառուցած
տունը։ 6 Այն մարդը, որն այգի է տնկել, բայց դեռ դրա բերքը չի վայելել, թող վերադառնա իր տունը. չլինի թե պատերազմի
ժամանակ սպանվի, եւ ուրիշ մարդ դրա բերքը վայելի։ 7 Այն մարդը, որը մի աղջկա հետ նշանվել է, բայց նրա հետ դեռ չի
ամուսնացել, թող վերադառնա իր տունը. չլինի թե պատերազմի ժամանակ սպանվի, եւ ուրիշ մարդ առնի նրա
նշանածին”։ 8 Ապա դպիրները թող շարունակեն եւ ասեն. “Այն մարդը, որ վախենում է, թուլասիրտ է, թող վերադառնա
իր տունը, որպեսզի իր եղբորն էլ իր նման վախկոտ չդարձնի”։ 9 Երբ դպիրները վերջացնեն ժողովրդի հետ խոսելը, զորքի
հրամանատարներ թող նշանակվեն՝ բանակն առաջնորդնելու համար։
(^10) Եթե մոտենաս մի քաղաքի՝ նրա դեմ պատերազմելու համար, նախ նրա բնակիչներին խաղաղության կո՛չ արա։
(^11) Եթե խաղաղությունն ընդունեն եւ քո առջեւ բաց անեն դարպասները, ապա այդ քաղաքի մեջ գտնվող ամբողջ


ժողովուրդը հարկատու եւ հնազանդ թող լինի քեզ։ 12 Իսկ եթե չհնազանդվեն քեզ եւ պատերազմեն քո դեմ, ապա
կպաշարես քաղաքը։ 13 Եվ Տերը՝ քո Աստվածը, այն կմատնի քո ձեռքը. եւ դու սրակոտոր կանես նրա բոլոր արուներին,

(^14) կխնայես կանանց, երեխաներին ու բոլոր անասուններին եւ այն ամենը, ինչ գտնվում է քաղաքում։ Ամբողջ ավարը
կվերցնես քեզ եւ կուտես քո թշնամիների ունեցվածքը, որը Տերը՝ քո Աստվածը, տալու է քեզ։ 15 Այդպես կվարվես նաեւ
շատ հեռու գտնվող բոլոր քաղաքների հետ, որոնք այս ազգերի քաղաքներից չեն,^16 այլ այն ազգերի քաղաքներից, որոնք
նույնպես Տերը՝ քո Աստվածը, տալու է քեզ իբրեւ ժառանգություն։ Դրանցից ոչ մեկում կենդանի շունչ չթողնեք,
(^17) ամբողջապես կոչնչացնեք նրանց՝ քետացիներին, ամորհացիներին, քանանացիներին, փերեզացիներին,
խեւացիներին, հեբուսացիներին եւ գերգեսացիներին, ինչպես պատվիրել է Տերը՝ քո Աստվածը,^18 որպեսզի ձեզ
չսովորեցնեն անել իրենց այն բոլոր գարշելի բաները, որ նրանք անում են իրենց չաստվածների համար, եւ դրանով դուք
մեղանչեք Տիրոջ՝ ձեր Աստծու առջեւ։
(^19) Եթե երկար ժամանակ պաշարում ես մի քաղաք՝ այն գրավելու համար, կացնահարելով նրա պտղատու ծառերը
չկտրես. այլ կե՛ր դրանց պտղից, բայց մի՛ կտրիր. ծառը մի՞թե դաշտում գտնվող մարդ է, որ կարողանա քեզանից
հեռանալով՝ պաշարվածներին միանալ։ 20 Կտրի՛ր ու կոտորի՛ր այն ծառը, որ պտղատու չէ, այն կտրի՛ր ու կտրատի՛ր եւ
դրանով քո դեմ պատերազմող քաղաքի շուրջը պատնե՛շ կառուցիր, մինչեւ որ այդ քաղաքը հանձնվի»։
