
Աստծու ներումը
( Ելք 34.1-9)
(^1) «Այն ժամանակ Տերն ինձ ասաց. “Երկու քարե տախտա՛կ կոփիր նախկինների նման ու բարձրացի՛ր լեռը։ Նաեւ
փայտից տապանա՛կ պատրաստիր,^2 եւ ես այդ տախտակների վրա կգրեմ այն նույն պատգամները, որ կային առաջին
տախտակների վրա, որոնք դու ջարդեցիր։ Սրանք կդնես տապանակի մեջ”։ 3 Ես չփտող փայտից տապանակ
պատրաստեցի։ Ապա առաջինների պես երկու քարե տախտակներ կոփեցի եւ բարձրացա լեռը։ Երկու տախտակներն
իմ ձեռքին էին։ 4 Եվ Տերը նախկինում գրածի նման երկու տախտակների վրա գրեց այն տասը պատվիրանները, որ ձեզ
հաղորդել էր լեռան վրա, կրակի միջից, եւ Տերը դրանք տվեց ինձ։ 5 Ես դառնալով իջա լեռից ու տախտակները դրեցի
տապանակի մեջ, եւ դրանք այնտեղ են մնում, ինչպես պատվիրել էր ինձ Տերը։


(^6) Իսրայելի որդիները Հակիմի որդիների Բերովթից գնացին դեպի Մադաի։ Այնտեղ Ահարոնը մահացավ ու այնտեղ
թաղվեց։ Նրա փոխարեն քահանայացավ նրա որդի Եղիազարը։ 7 Այնտեղից գնացին դեպի Գադգադ, Գադգադից՝ դեպի
Ետակա՝ ջրերի վտակների երկիրը։
(^8) Այդ ժամանակ Տերը Ղեւիի ցեղին առանձնացրեց, որ նրանք տանեն Տիրոջ Ուխտի տապանակը, կանգնեն Տիրոջ
առջեւ՝ ծառայելու նրան ու օրհնելու նրա անունը, ինչպես որ լինում է մինչեւ այսօր։ 9 Այդ իսկ պատճառով ղեւտացիներն
իրենց եղբայրների նման բաժին ու ժառանգություն չունեն, քանի որ Տերն ինքն է նրանց բաժինն ու ժառանգությունը,
ինչպես որ ասաց նրանց։
(^10) Եվ ես քառասուն օր ու քառասուն գիշեր մնացի լեռան վրա, եւ այս անգամ էլ Տերը լսեց ինձ ու չկոտորեց ձեզ։ 11 Տերն
ինձ ասաց. “Գնա՛, քայլի՛ր այդ ժողովրդի առջեւից, որպեսզի նրանք մտնեն ու ժառանգեն այն երկիրը, որ նրանց հայրերին
երդումով խոստացա տալ նրանց”»։
(^12) «Արդ, Իսրայե՛լ, ի՞նչ է պահանջում քեզանից Տերը՝ քո Աստվածը. միայն այն, որ երկնչես Տիրոջից՝ քո Աստծուց եւ
ընթանաս նրա բոլոր ճանապարհներով, սիրես նրան ու պաշտես Տիրոջը՝ քո Աստծուն, քո ամբողջ սրտով եւ քո ամբողջ
հոգով 13 պահես Տիրոջ՝ քո Աստծու պատվիրաններն ու նրա օրենքները, որ ես այսօր պատգամում եմ քեզ, որպեսզի քեզ
համար լավ լինի։ 14 Ահա Տիրոջը՝ քո Աստծունն են երկինքն ու երկինքների երկինքը, ինչպես նաեւ երկիրն ու նրանց մեջ
գտնվող ամեն ինչ։ 15 Սակայն Տերը բարեհաճ գտնվեց ու սիրեց ձեր հայրերին եւ նրանցից հետո բոլոր ազգերից ընտրեց
ձեզ՝ նրանց հետնորդներին, ինչպես որ տեսնում եք մինչեւ այսօր։ 16 Վերացրե՛ք ձեր խստասրտությունը եւ այլեւս կամակոր
մի՛ եղեք,^17 որովհետեւ Տերը՝ մեր Աստվածը, աստվածների Աստվածն է, տերերի Տերը, մեծ, հզոր ու ահավոր Աստված,
որ ոչ մեկին աչառություն չի անում ու կաշառք չի առնում։ 18 Նա պաշտպանում է եկվորի, որբի ու այրու իրավունքները,
սիրում է պանդուխտին, նրան հաց ու հագուստ է տալիս։ 19 Դուք էլ սիրե՛ք պանդխտին, որովհետեւ դուք էլ պանդուխտ
էիք եգիպտացիների երկրում։ 20 Տիրոջից՝ քո Աստծուց, երկնչի՛ր, պաշտի՛ր նրան, հարի՛ր նրան եւ երդվի՛ր նրա անունով,
(^21) որովհետեւ նա է քո պարծանքը, նա է այն Աստվածը, որ քեզ համար մեծ ու փառավոր գործեր արեց, որոնք տեսան քո
աչքերը։ 22 Քո նախնիները յոթանասուն հոգով իջան Եգիպտոս, իսկ հիմա Տերը՝ քո Աստվածը, քեզ երկնքի աստղերի
չափ բազմամարդ դարձրեց»։
