
դ. Քահանայապետի տեսիլքը
(^1) Եվ Տերն ինձ ցույց տվեց Հեսու քահանայապետին, որ կանգնած էր Տիրոջ հրեշտակի առաջ, իսկ սատանան
կանգնած էր նրա աջ կողմում՝ նրան հակառակվելու համար։ 2 Եվ Տերն ասաց սատանային. «Տերը կսաստի քեզ,
սատանա՛, կսաստի քեզ Տերը, որն ընտրեց Երուսաղեմը. արդ մի՞թե այն կրակից ազատված մի խանձափայտ չէ»։ 3 Եվ
Հեսուն կեղտոտ հագուստներ էր հագել ու կանգնած էր Տիրոջ հրեշտակի առաջ։ 4 Պատասխան տվեց եւ ասաց նրանց,
որ կանգնած էին իր առաջ. «Նրա վրայից հանե՛ք կեղտոտ հագուստները»։ Եվ ասաց նրան. «Ահա վերացրի քեզնից քո
անօրենությունները։ Երկար պատմուճա՛ն հագցրեք դրան 5 եւ մաքուր խո՛ւյր դրեք դրա գլխին»։ Եվ մաքուր խույր դրեցին
նրա գլխին ու հագուստներ հագցրին նրան։ Տիրոջ հրեշտակը կանգնած էր,^6 եւ Տիրոջ հրեշտակը վկայություն տվեց
Հեսուին եւ ասաց.
(^7) «Այսպես է ասում Ամենակալ Տերը.
_“Եթե իմ ճանապարհներով գնաս
եւ իմ հրամանները պահես,
դու կդատես իմ տունը,
եւ եթե պահես իմ գավիթները,
քեզ կտամ,
որ շրջեն դրանց մեջ,
որ կանգնած են ահա։_
(^8) _Բայց լսի՛ր, Հեսու քահանայապե՛տ,
դու եւ քո մերձավորները, որ նստում են քո առաջ,
որովհետեւ կախարդ մարդիկ են։
Ահա ես բերում եմ իմ ծառա Ծագումին։_
(^9) _Քանի որ այն քարը, որ դրեցի Հեսուի երեսի առջեւ,
այն քարի վրա յոթ աչքեր կան.
ահա ես խորխորատ կփորեմ,-
ասում է Ամենակալ Տերը,-
եւ կշոշափեմ այդ երկրի բոլոր անօրենությունները մի օրում։_
(^10) _Այն օրը,- ասում է Ամենակալ Տերը,- բոլորդ կկանչեք,
յուրաքանչյուրն իր ընկերոջը,
որթատունկի տակ եւ թզենու տակ”»։_

