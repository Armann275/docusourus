
Ամենօրյա ընծաներ
( Ելք 29.38-46)
(^1) Տերը խոսեց Մովսեսի հետ եւ ասաց. (^2) «Պատվիրի՛ր Իսրայելի որդիներին եւ նրանց ասա՛. “Հետամո՛ւտ եղեք, որ իմ
տոներին մատուցեք իմ պատարագները, իմ ընծաներն ու իմ զոհերը՝ որպես անուշահոտություն”։ 3 Նրանց ասա՛.
“Սրանք են այն զոհերը, որ պիտի մատուցեք Տիրոջը. ամեն օր արատ չունեցող երկու գառ՝ իբրեւ ամենօրյա ողջակեզ։
(^4) Մի գառը կզոհես առավոտյան, իսկ երկրորդ գառը կզոհես երեկոյան։ 5 Դրանց հետ կմատուցես քառորդ դորակ յուղով
հունցված մեկ տասներորդ գրիվ նաշիհ։ 6 Սա ամենօրյա ողջակեզ է, որ առաջին անգամ մատուցվեց Սինա լեռան վրա՝
իբրեւ անուշահոտություն Տիրոջը։ 7 Առավոտյան գառի հետ պիտի ընծայաբերես նաեւ քառորդ դորակ հեղման ընծա.


ըմպելի նվերը Տիրոջը պիտի նվիրես Սրբությունում։ 8 Երկրորդ գառը կզոհես երեկոյան՝ իր անարյուն զոհի եւ հեղման
ընծայի հետ՝ իբրեւ անուշահոտություն Տիրոջը”»։

Շաբաթ օրվա ընծան
(^9) «Շաբաթ օրը կմատուցես արատ չունեցող մեկ տարեկան երկու գառ եւ յուղով հունցված երկու տասներորդ գրիվ
նաշիհ՝ իբրեւ անարյուն զոհ, եւ հեղման ընծան։ 10 Այս ողջակեզը կմատուցեք ամեն շաբաթ օր, բացի ամենօրյա
ողջակեզից եւ նրա հեղման ընծայից»։
(^11) «Ամիսների առաջին օրերին Տիրոջը ողջակեզ կմատուցեք նախրից երկու զվարակ, մի խոյ, եւ մեկ տարեկան յոթ
գառ։ 12 Ամեն մի զվարակի հետ պետք է լինի յուղով հունցված երեք տասներորդ գրիվ նաշիհ, ամեն մի խոյի հետ՝ յուղով
հունցված երկու տասներորդ գրիվ նաշիհ,^13 ամեն մի գառան հետ՝ յուղով հունցված մեկ տասներորդ գրիվ նաշիհ՝ իբրեւ
անուշահոտություն՝ զոհ Տիրոջը։ 14 Ամեն մի զվարակի հետ պետք է ընծայաբերեք կես դորակ հեղման ընծա, ամեն մի
խոյի հետ՝ մեկ երրորդ դորակ, իսկ ամեն մի գառան հետ՝ մեկ քառորդ դորակ։ Այս ողջակեզները պիտի մատուցեք
յուրաքանչյուր ամսվա առաջին օրը, տարվա բոլոր ամիսներին։
(^15) Ամեն օրվա ողջակեզից ու դրա հեղման ընծայից բացի, մեղքերի քավության համար Տիրոջը պետք է մատուցվի
այծերից մեկ նոխազ»։
( _Ղեւտ_. 23.5-14)
(^16) «Առաջին ամսի տասնչորսերորդ օրը Տիրոջ զատիկն է։
(^17) Նույն ամսի տասնհինգերորդ օրը տոն է։ Յոթ օր բաղարջ կուտեք։ 18 Առաջին օրը սուրբ հավա՛ք արեք. այդ օրը ոչ
մի աշխատանք չկատարեք։ 19 Տիրոջը ողջակեզ եւ ընծա մատուցեք երկու զվարակ նախրից, մեկ խոյ, արատ չունեցող
մեկ տարեկան յոթ գառ։ 20 Նաեւ ամեն մի զվարակի հետ պետք է մատուցվի յուղով հունցված երեք տասներորդ գրիվ
նաշիհ, ամեն խոյի հետ՝ երկու տասներորդ,^21 իսկ յոթ գառներից ամեն մեկի հետ՝ մեկ տասներորդ։ 22 Իսկ մեղքերի
քավության համար այծերից մի նոխազ կընծայաբերեք,^23 բացի ամեն օր առավոտյան կատարվող ողջակեզից, որը
ամենօրյա ողջակեզ է։ 24 Այս օրինակով ամեն օր, յոթ օր շարունակ, պատարագ եւ զո՛հ մատուցեք՝ իբրեւ
անուշահոտություն Տիրոջը, ամենօրյա ողջակեզից եւ նրա հեղման ընծայից բացի։ 25 Յոթերորդ օրը նույնպես սուրբ
հավա՛ք արեք։ Այդ օրը ոչ մի աշխատանք չկատարեք»։
( _Ղեւտ_. 23.15-22)
(^26) «Երախայրիքի տոնին, այսինքն՝ Շաբաթների[24] տոնին, երբ նոր բերքից անարյուն զոհ մատուցեք Տիրոջը, սուրբ
հավա՛ք արեք ձեզ. ոչ մի աշխատանք չպետք է կատարեք։ 27 Իբրեւ անուշահոտություն Տիրոջը՝ ողջակե՛զ մատուցեք
երկու զվարակ նախրից, մի խոյ եւ արատ չունեցող մեկ տարեկան յոթ գառ։ 28 Նաեւ՝ ամեն մի զվարակի հետ յուղով
հունցված երեք տասներորդ գրիվ նաշիհ, խոյի հետ՝ երկու տասներորդ,^29 յոթ գառներից ամեն մեկի հետ՝ մեկ
տասներորդ։
(^30) Կնվիրաբերեք նաեւ այծերից մի նոխազ ձեր մեղքերի քավության համար՝ 31 չհաշված ամենօրյա ողջակեզները,
դրանց անարյուն զոհերը եւ հեղման ընծաները. զոհաբերվող ամեն ինչ անարատ թող լինի»։
