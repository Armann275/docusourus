
Օրհնեալ եւ լուսանորոգ օր է մեծ պասեքի
ուրբաթը սարսափելի,
Երբ եղան երկու արդարակշիռ ընտրութիւնները
սասանած բոլոր արարածների`
Վերածելու նրանց անփոփոխելի ու երկնակենցաղ
մի այլ էութեան,
Բարձրացածներին խոնարհեցնելով ու վեր
հանելով ընկածներին:
Եւ բարեպատեհ ժամն եկաւ հասաւ,
Գրելու ինձ այս նուագն ողբաձայն`
զուարճախառն երկիւղով.
Չարչարանքներիդ մասին եմ ուզում խօսել այժմ
ես,
Որոնք կրեցիր դու իմ փոխարէն,
Աստուա՜ծ բոլորի:
