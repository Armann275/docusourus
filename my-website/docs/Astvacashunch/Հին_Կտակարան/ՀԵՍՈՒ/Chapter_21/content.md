
Ղեւտացիների քաղաքները
(^1) Ղեւիի որդիների ավագները մոտեցան Եղիազար քահանային, Նավեի որդի Հեսուին եւ Իսրայելի որդիների ցեղերի
տոհմերի ավագներին,^2 խոսեցին նրանց հետ Սելովում՝ քանանացիների երկրում, եւ ասացին. «Տերը Մովսեսի միջոցով
հրամայել է, որ մեզ բնակվելու համար քաղաքներ եւ մեր անասունների համար նրանց արոտավայրերը տրվեն»։ 3 Եվ
Իսրայելի որդիները Տիրոջ հրամանով ղեւտացիներին ժառանգություն տվեցին հետեւյալ քաղաքներն ու դրանց
արոտավայրերը։ 4 Առաջին վիճակն ընկավ Կահաթի տոհմին. Ահարոնի որդիներին՝ ղեւտացի քահանաներին, վիճակով
հասան Հուդայի ցեղից, Շմավոնի ցեղից եւ Բենիամինի ցեղից տասներեք քաղաքներ։ 5 Կահաթի մնացած մյուս
որդիներին վիճակով հասան Եփրեմի ցեղից, Դանի ցեղից եւ Մանասեի կես ցեղից տասը քաղաքներ։ 6 Գեթսոնի
որդիներին վիճակով հասան Իսաքարի ցեղից, Ասերի ցեղից, Նեփթաղիմի ցեղից եւ Բասանի մեջ եղող Մանասեի կես
ցեղից տասներեք քաղաքներ։ 7 Մերարիի որդիներին, ըստ իրենց տոհմերի, վիճակով հասան Ռուբենի ցեղից, Գադի
ցեղից եւ Զաբուղոնի ցեղից տասներկու քաղաքներ։
(^8) Իսրայելի որդիները վիճակով ղեւտացիներին տվեցին այս քաղաքները եւ դրանց արոտավայրերը, ինչպես որ Տերը
պատվիրել էր Մովսեսին։ 9 Հուդայի որդիների ցեղը, Շմավոնի որդիների ցեղը եւ Բենիամինի որդիների ցեղը հետեւյալ
քաղաքներն անվանապես տվեցին 10 Ահարոնի որդիներին՝ Ղեւիի որդիներից՝ Կահաթի որդիներից, քանի որ առաջին
վիճակը նրանց էր դուրս եկել,^11 տվեցին Կարիաթարբոկը՝ Ենակի որդիների քաղաքամայրը, այսինքն՝ Քեբրոնը, Հուդայի
լեռան վրա, եւ նրա շուրջը եղած արոտավայրերը։ 12 Սակայն նրա ագարակները եւ ավանները Հեսուն որպես կալվածք


տվեց Հեփոնիի որդի Քաղեբին։ 13 Ահարոնի որդիներին՝ քահանաներին, սպանողի համար ապաստանի քաղաք
Քեբրոնից եւ նրա շրջակայքից բացի տվեցին նաեւ Լեբնան եւ նրա արվարձանները,^14 Հեթերը եւ նրա արվարձանները,
Հեսթեմովը եւ նրա արվարձանները,^15 Աղոնը եւ նրա արվարձանները, Դաբիրը եւ նրա արվարձանները,^16 Այինը եւ նրա
արվարձանները, Հետտան եւ նրա արվարձանները, Բեթսամյուսը եւ նրա արվարձանները՝ ինը քաղաքներ այդ երկու
ցեղից։

(^17) Իսկ Բենիամինի ցեղից՝ Գաբավոնը եւ նրա արվարձանները, (^18) Անաթովթը եւ նրա արվարձանները, Աղմոնը եւ նրա
արվարձանները, Գաբաան եւ նրա արվարձանները՝ չորս քաղաքներ։ 19 Ահարոնի որդիների՝ քահանաների բոլոր
քաղաքները տասներեքն էին իրենց արոտավայրերով։
(^20) Կահաթի որդիների մնացած տոհմերի ղեւտացիներին քաղաքներ բաժին հասան Եփրեմի ցեղից։ 21 Նրանց տվեցին
սպանողի համար ապաստանի քաղաք Սյուքեմը եւ նրա արվարձանները Եփրեմի լեռան վրա, ինչպես նաեւ Գազերը եւ
նրա արվարձանները,^22 Կաբսեմը եւ նրա արվարձանները, Վերին Բոթորոնը եւ նրա արվարձանները, ընդամենը չորս
քաղաք։ 23 Դանի ցեղից՝ Եղթեկովը եւ նրա արվարձանները, Գեբեթովնը եւ նրա արվարձանները,^24 Հաղոնը եւ նրա
արվարձանները, Գեթրեմոնը եւ նրա արվարձանները, ընդամենը չորս քաղաք։ 25 Իսկ Մանասեի կես ցեղից՝ Թանաքը եւ
նրա արվարձանները, Բեթսանը եւ նրա արվարձանները, ընդամենը երկու քաղաք։ 26 Կահաթի որդիների մնացած
տոհմերի բոլոր քաղաքներն իրենց արվարձաններով թվով տասն էին։
(^27) Ղեւտացիներից Գեթսոնի որդիներին Մանասեի կես ցեղից տվեցին սպանողի համար առանձնացված ապաստանի
քաղաք Գովղանը Բասանում ու նրա արվարձանները, ինչպես նաեւ Բեեստարան ու նրա արվարձանները, ընդամենը
երկու քաղաք։ 28 Իսաքարի ցեղից՝ Կեսիոնը եւ նրա արվարձանները, Դաբրաթը եւ նրա արվարձանները,^29 Երիմովթը եւ
նրա արվարձանները, Նամակների աղբյուրը եւ նրա արվարձանները, ընդամենը չորս քաղաք։ 30 Ասերի ցեղից՝ Մասաաղը
եւ նրա արվարձանները, Աբդոնը եւ նրա արվարձանները,^31 Քեղկաթը եւ նրա արվարձանները, Ռովբը եւ նրա
արվարձանները, ընդամենը չորս քաղաք։ 32 Նեփթաղիմի ցեղից՝ սպանողի համար առանձնացված ապաստանի քաղաք
Կադեսը Գալիլեայում եւ նրա արվարձանները, ինչպես նաեւ Եմաթդովրը եւ նրա արվարձանները, Նոյեմոնը եւ նրա
արվարձանները, ընդամենը երեք քաղաք։ 33 Գեթսոնի բոլոր քաղաքները, ըստ իրենց տոհմերի, տասներեքն էին՝ իրենց
արվարձաններով հանդերձ։
(^34) Մերարիի որդիների տոհմերին, այսինքն՝ մնացած ղեւտացիներին, տվեցին Զաբուղոնի որդիների ցեղից՝ Հեկնամը
եւ նրա արոտավայրերը, Կադեսը եւ նրա արոտավայրերը, Կարթան եւ նրա արոտավայրերը,^35 Դեմնան եւ նրա
արոտավայրերը, Նաաղովղը եւ նրա արոտավայրերը, ընդամենը հինգ քաղաք։ 36 Հորդանան գետի այն կողմում՝ Երիքովի
դիմաց, Ռուբենի ցեղից տվեցին սպանողի համար ապաստանի քաղաք Բոսորը՝ Միսովրի անապատում, եւ նրա
արոտավայրերը, ինչպես նաեւ Հազերը եւ նրա արոտավայրերը,^37 Կեդսոնը եւ նրա արոտավայրերը, Մասփան եւ նրա
արոտավայրերը, ընդամենը չորս քաղաք։ 38 Գադի ցեղից տվեցին սպանողի համար ապաստանի քաղաք Ռամովթը
Գաղաադում եւ նրա արոտավայրերը, ինչպես նաեւ Մաանայիմը եւ նրա արոտավայրերը,^39 Եսեբոնը եւ նրա
արոտավայրերը, Ազերը եւ նրա արոտավայրերը, ընդամենը չորս քաղաք։ 40 Ղեւիի ցեղից մնացած Մերարիի որդիների
բոլոր քաղաքները, ըստ իրենց տոհմերի, եղան տասներկուսը։
(^41) Իսրայելի որդիների կալվածքների մեջ ղեւտացիների բոլոր քաղաքներն ընդամենը քառասունութն էին՝ այդ
քաղաքների շուրջը եղած իրենց արոտավայրերով հանդերձ։ 42 Այդ քաղաքներն իրենց շուրջն ունեին արոտավայրեր.
այդպես էին այդ բոլոր քաղաքները։
42 ա Եվ Հեսուն ավարտեց երկրի բաժանումն իր սահմաններով։ 42 բ Իսկ Իսրայելի որդիները Տիրոջ հրամանի համաձայն
Հեսուին բաժին տվեցին այն քաղաքը, որ նա խնդրեց՝ Թամնաթսարան Եփրեմի լեռան վրա։ 42 գ Հեսուն շինեց քաղաքը եւ
բնակվեց նրա մեջ։ 42 դ Հեսուն վերցրեց այն քարե սրերը, որոնցով թլփատել էր անապատի ճանապարհին ծնված Իսրայելի
որդիներին, որոնք չէին թլփատվել անապատում, եւ պահեց այն Թամնաթսարայում։
(^43) Տերն Իսրայելի որդիներին տվեց այն ամբողջ երկիրը, որ նրանց հայրերին երդվել էր տալ, եւ նրանք ժառանգեցին
այն ու բնակվեցին նրա մեջ։ 44 Տերը նրանց հանգիստ տվեց երկրի բոլոր սահմաններում, ինչպես երդվել էր նրանց
հայրերին, եւ նրանց թշնամիներից ոչ ոք դուրս չեկավ նրանց դեմ, որովհետեւ նրանց բոլոր թշնամիներին Տերը մատնել
էր նրանց ձեռքը։ 45 Ոչ մի բան պակաս չմնաց այն բոլոր բարի խոսքերից, որ ասել էր Տերն Իսրայելի որդիներին, այլ ամեն
բան կատարվեց։
