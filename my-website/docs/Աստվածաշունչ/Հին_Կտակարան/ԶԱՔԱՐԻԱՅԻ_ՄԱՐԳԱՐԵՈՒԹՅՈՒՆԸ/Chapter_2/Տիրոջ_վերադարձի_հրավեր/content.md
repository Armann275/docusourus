
բ. Եղջյուրների տեսիլքը
(^1) Բարձրացրի իմ աչքերն ու տեսա ահա չորս եղջյուրներ 2 եւ ասացի հրեշտակին, որ խոսում էր ինձ հետ. «Ի՞նչ են
դրանք, տե՛ր»։ Ասաց ինձ. «Դրանք այն եղջյուրներն են, որ ցիրուցան արեցին Հուդան եւ Իսրայելը»։ 3 Եվ Տերն ինձ ցույց


տվեց չորս հյուսն։ 4 Եվ ասացի. «Իսկ դրանք ի՞նչ անելու են գալիս»։ Ասաց ինձ. «Այդ եղջյուրներն են, որ ցիրուցան
արեցին Հուդան եւ խորտակեցին Իսրայելը, եւ նրանցից ոչ ոք չբարձրացրեց իր գլուխը։ Եվ սրանք ելել են իրենց ձեռքով
սրելու դրանք՝ չորս եղջյուրները, Տիրոջ երկրի դեմ եղջյուր բարձրացրած ազգերը՝ ցիրուցան անելու այն»։

գ. Չափելու լարի տեսիլքը
(^5) Բարձրացրի իմ աչքերն ու տեսա ահա մի մարդ, եւ իր ձեռքին երկրաչափ լար ուներ։ 6 Ասացի նրան. «Ո՞ւր ես գնում»։
Եվ ասաց ինձ. «Երուսաղեմը չափելու եւ տեսնելու, թե որչա՛փ է նրա լայնությունը եւ որչա՛փ՝ երկարությունը»։ 7 Եվ ահա
հրեշտակը, որ խոսում էր ինձ հետ, հանգիստ կանգնած էր, եւ ուրիշ հրեշտակ ելավ նրան ընդառաջ 8 եւ ասաց նրան.
«Գնա՛ եւ խոսի՛ր այն երիտասարդի հետ եւ ասա՛. “Պտղալից Երուսաղեմը կբարեկարգվի իր մեջ եղող անասունի եւ
մարդկանց բազմության պատճառով։
(^9) Ես նրա համար շուրջանակի հրեղեն պարիսպ կլինեմ եւ փառքով կբնակվեմ նրա մեջ”»։
(^10) _«Հե՛յ, հե՛յ, փախե՛ք հյուսիսի երկրից,- ասում է Տերը,-
քանի որ երկնքի չորս հողմերից
կհավաքեմ ձեզ,- ասում է Տերը։_
(^11) _Դեպի Սիոն դիմելով փրկվե՛ք,
Բաբելոնի դստեր բնակիչնե՛ր»։_
(^12) Քանի որ այսպես է ասում Ամենակալ Տերը. «Փառքի հետեւից ինձ արձակեց դեպի այն ազգերը, որ կողոպտեցին
ձեզ, որովհետեւ ով մոտենա ձեզ, նման է նրան, ով հարվածում է իր աչքի բիբին։ 13 Ահավասիկ ես իմ ձեռքը կբերեմ նրանց
վրա, եւ կկողոպտվեն նրանց ծառայեցնողները, եւ կիմանաք, որ Ամենակալ Տերն ինձ ուղարկեց։
(^14) _«Խնդա՛ եւ ուրախացի՛ր, դո՛ւստր Սիոնի,
քանի որ ահա ես կգամ
ու կբնակվեմ քո մեջ,- ասում է Տերը,-_
(^15) _եւ այդ օրը շատ ազգեր կապավինեն Տիրոջը
եւ կլինեն նրա համար ժողովուրդ ու կբնակվեն քո մեջ»։_
Եվ կիմանաս, որ Ամենակալ Տերն ինձ ուղարկեց քեզ մոտ։ 16 Եվ Տերը սուրբ երկրում կժառանգի Հուդան՝ իր բաժինը,
եւ դարձյալ կընտրի Երուսաղեմը.^17 եւ թող ամեն մարմին երկնչի Տիրոջ երեսից, քանի որ Տերը բարձրացել է իր սուրբ
ամպերից։
