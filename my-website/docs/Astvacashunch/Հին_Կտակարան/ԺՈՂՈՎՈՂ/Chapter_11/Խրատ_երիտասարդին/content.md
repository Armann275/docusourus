
Ի՞նչ է անում իմաստունը
(^1) Հացդ ջրի՛ն տուր՝ թող տանի, շատ օրեր անց պիտի նորից գտնես այն։ 2 Բաժի՛ն տուր յոթին էլ, ութին էլ, որովհետեւ
ի՞նչ իմանաս, թե ի՛նչ չարիք պիտի լինի երկրի վրա։ 3 Երբ ամպերը լցվում են անձրեւով, այն թափում են երկրի վրա։ Երբ
ծառն ընկնում է դեպի հարավ կամ դեպի հյուսիս, ուր էլ ընկնի, այնտեղ էլ մնում է։ 4 Քամուն նայողը սերմ չի ցանի,
ամպին նայողը հունձ չի անի,^5 որովհետեւ անհնար է իմանալ, թե ո՛րն է քամու ճանապարհը։ Ինչպես որ հղի կնոջ
արգանդում գոյացող ոսկորները, այնպես էլ Աստծու բոլոր գործերը, որոնք նա արել է եւ դեռ պիտի անի, ծածկված են
քեզանից։ 6 Առավոտյան քո սերմը կցանես, բայց երեկոյան էլ ձեռքդ պարապ չթողնես, որովհետեւ չգիտես, թե որը հաջող
կլինի՝ սա՞, թե՞ նա, կամ գուցե երկուսն էլ լավ լինեն միասին։ 7 Քաղցր է լույսը, եւ աչքի համար հաճելի է նայել արեգակին,
(^8) որովհետեւ եթե մարդ բազում տարիներ ապրի եւ այդ բոլոր տարիներին էլ ուրախ լինի, պիտի հիշի նաեւ խավարի այն
օրերը, որոնք խիստ շատ են լինելու, քանզի ամեն եկող բան ունայնություն է։
(^9) Ուրախացի՛ր, երիտասա՛րդ, քո երիտասարդությամբ, սիրտդ թող զվարճացնի քեզ երիտասարդությանդ օրերին։
Գնա՛ քո սրտի անարատ ճանապարհով եւ քո աչքերի տեսածի համաձայն, բայց եւ իմացի՛ր, որ այս բոլորի համար
Աստված քեզ դատաստանի պիտի ենթարկի։ 10 Եվ քո սրտից հեռո՛ւ վանիր տրտմությունը եւ չարությունը հանի՛ր քո
մարմնից, որովհետեւ թե՛ երիտասարդությունը եւ թե՛ հիմարությունն ունայնություն են։
