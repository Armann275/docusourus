
Աղոթել բոլոր մարդկանց համար
(^1) Արդ, ամեն բանից առաջ խնդրում եմ, որ աղոթք, խնդրանք, պաղատանք, գոհություն մատուցեք բոլոր մարդկանց
համար,^2 մանավանդ թագավորների ու բոլոր նրանց համար, ովքեր իշխանության գլուխ են կանգնած, որպեսզի մեր
կյանքը վարենք խաղաղությամբ ու հանդարտությամբ, կատարյալ աստվածապաշտությամբ եւ սրբությամբ։
(^3) Որովհետեւ այդ է բարին ու ընդունելին Աստծու՝ մեր Փրկչի առաջ։ 4 Նա ուզում է, որ բոլոր մարդիկ փրկվեն եւ հասնեն
ճշմարտության ճանաչմանը։ 5 Արդարեւ, մե՛կ Աստված կա եւ մե՛կ միջնորդ Աստծու եւ մարդկանց միջեւ՝ Հիսուս Քրիստոս
մարդը,^6 որն ինքն իրեն տվեց որպես փրկագին բոլորի համար։ Սա եղավ վկայությունն իր ժամանակների,^7 որի համար
ես կարգվեցի քարոզիչ եւ առաքյալ (ճշմարիտ եմ ասում Քրիստոսով եւ չեմ ստում), հեթանոսների ուսուցիչ՝ հավատով եւ
ճշմարտությամբ։
(^8) Ուզում եմ, որ ամեն տեղ, երբ տղամարդիկ աղոթեն, վեր պարզեն մաքուր ձեռքեր, առանց բարկության եւ
երկմտության։ 9 Նույնպես եւ կանայք իրենց թող զարդարեն խոնարհության զարդերով, ամոթխածությամբ եւ
պարկեշտությամբ, զարդարվեն ոչ թե մարգարիտով ընդելուզված ոսկյա հյուսքերով կամ պճնազարդ զգեստներով,^10 այլ
բարի գործերով, ինչպես վայել է այն կանանց, որոնք հանձն են առել աստվածապաշտությունը։ 11 Կինը հավաքույթի
ժամանակ թող լսի եւ ուսանի լռությամբ եւ ամենայն հնազանդությամբ։ 12 Թույլ չեմ տալիս, որ կին արարածը ուսուցանի
տղամարդուն կամ հեղինակություն բանեցնի նրա վրա, այլ թող լուռ մնա,^13 որովհետեւ նախ Ադամն ստեղծվեց եւ ապա՝
Եվան։ 14 Եվ Ադամը չխաբվեց, այլ կինը խաբվեց եւ հանցանք գործեց։ 15 Բայց եւ այնպես նա էլ կփրկվի որդեծնության
համար, եթե հարատեւի պարկեշտությամբ հավատի, սիրո եւ սրբության մեջ։
