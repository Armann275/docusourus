
Բաղաամի առաջին մարգարեությունը
(^1) Բաղաամն ասաց Բաղակին. «Այստեղ ինձ համար յոթ բագի՛ն կառուցիր եւ այստեղ ինձ համար յոթ զվարակ ու յոթ
խո՛յ պատրաստիր»։ 2 Բաղակն արեց այնպես, ինչպես իրեն ասել էր Բաղաամը, եւ ամեն մի բագինի վրա զվարակ ու խոյ
մատուցեց։ 3 Բաղաամն ասաց Բաղակին. «Դու կանգնի՛ր քո զոհի մոտ, իսկ ես գնամ. գուցե Աստված ընդառաջ ելնելով
երեւա ինձ։ Այն, ինչ նա ցույց կտա ինձ, կհաղորդեմ քեզ»։ Բաղակը կանգնեց իր զոհի մոտ։ Բաղաամը գնաց Աստծուն
հարցում անելու։ Նա ուղիղ առաջ էր գնում։ 4 Աստված երեւաց Բաղաամին, եւ Բաղաամն ասաց. «Յոթ բագին
պատրաստեցի եւ ամեն մի բագինի վրա զվարակ ու խոյ մատուցեցի»։ 5 Աստված Բաղաամի բերանը խոսք դրեց եւ ասաց.
«Վերադարձի՛ր Բաղակի մոտ եւ այսպե՛ս խոսիր»։ 6 Վերադարձավ նրա մոտ, եւ նա կանգնած էր իր ողջակեզների մոտ։
Նրա հետ էին նաեւ մովաբացիների բոլոր իշխանները։ 7 Աստծու հոգին իջավ Բաղաամի վրա, եւ նա առակի ձեւով ասաց.
_«Միջագետքից կանչեց ինձ մովաբացիների Բաղակ արքան,
Արեւելքի լեռներից, եւ ասաց.
“Արի՛, նզովի՛ր Հակոբին ինձ համար,
արի՛, անիծի՛ր Իսրայելին ինձ համար”։_
(^8) _Ինչպե՞ս նզովեմ նրան,
որին Տերը չի նզովում,
կամ ինչպե՞ս անիծեմ,
որին Աստված չի անիծում։_
(^9) _Լեռներից եմ տեսնում նրան,
բլուրների բարձունքից եմ նայում նրան։
Ահա կա մի ժողովուրդ,
որ առանձին պիտի բնակվի,
ազգերի մեջ չպիտի դասվի։_
(^10) _Ո՞վ է ճշտել Հակոբի սերնդի թիվը,_


ո՞վ է հաշվել Իսրայելի տոհմերը։
Երանի՜ ես մեռնեի այդ արդար մարդկանց հետ,
եւ իմ զավակները նրա զավակների պես լինեին»։
(^11) Բաղակն ասաց Բաղաամին. «Այդ ի՞նչ արեցիր։ Ես քեզ կանչեցի իմ թշնամիներին անիծելու համար, իսկ դու
օրհնությամբ օրհնեցի՞ր»։ 12 Բաղաամն ասաց Բաղակին. «Մի՞թե չասացի, որ Աստված ինչ դնի իմ բերանը, այն էլ
կասեմ»։
(^13) Բաղակն ասաց նրան. «Ինձ հետ արի՛ մի այլ տեղ, որտեղից նրան չես տեսնի, այլ կտեսնես նրա մի մասը,
ամբողջությամբ չես տեսնի։ Այնտեղից նրանց անիծի՛ր ինձ համար»։ 14 Նա վերցրեց նրան ու գնաց Դիտանոց [* _Ցոֆիմ_ ]
ագարակը՝ Կոփածո լեռան գագաթին, այնտեղ կառուցեց յոթ բագին եւ ամեն մի բագինի վրա մատուցեց մեկական
զվարակ ու խոյ։ 15 Բաղաամն ասաց Բաղակին. «Դու կանգնի՛ր քո զոհի մոտ, իսկ ես գնամ Աստծուն հարցում անելու»։
(^16) Աստված ընդառաջ եկավ Բաղաամին, խոսք դրեց նրա բերանը՝ ասելով. «Վերադարձի՛ր Բաղակի մոտ եւ այսպե՛ս
խոսիր»։ 17 Եվ վերադարձավ նրա մոտ, որը կանգնած էր իր ողջակեզի մոտ։ Նրա հետ էին նաեւ մովաբացիների բոլոր
իշխանները։ Բաղակը նրան ասաց. «Ի՞նչ խոսեց Տերը»։ 18 Բաղաամն առակի ձեւով ասաց.
_«Արի՛, Բաղա՜կ, եւ լսի՛ր,
իբրեւ վկա՝ ակա՛նջ դիր, ո՜վ Սեպփովրի որդի։_
(^19) _Աստված մարդու նման չէ, որ խաբի,
եւ ոչ էլ մարդու որդու նման, որ սպառնա։
Ասաց եւ չի՞ անի,
Խոստացավ եւ չի՞ մնա իր խոսքին։_
(^20) _Արդ, ես հրաման եմ ստացել, որ օրհնեմ,
ուրեմն կօրհնեմ եւ չեմ հրաժարվի դրանից։_
(^21) _Հակոբի սերունդները թող նեղություն չկրեն,
Իսրայելի մեջ հոգնություն թող չլինի։
Տերը՝ նրա Աստվածը, նրա հետ է,
իշխանների փառքն ու պատիվը՝ նրա մեջ։_
(^22) _Աստվա՛ծ նրանց հանեց Եգիպտոսից,
եւ նա իբրեւ միեղջերուի զորություն է նրանց համար։_
(^23) _Հակոբի մեջ կախարդություն անող չկա,
ոչ էլ Իսրայելի մեջ՝ մոգություն։
Ժամանակին թող հայտնվի Հակոբին ու Իսրայելին,
ինչ որ Աստված կատարելու է։_
(^24) _Ահա այդ ժողովուրդը՝ իբրեւ առյուծի կորյուն,
ոտքի պետք է ելնի
եւ իբրեւ առյուծ պետք է պարծենա։
Նա չի քնի, մինչեւ չուտի իր որսը,
եւ չխմի խոցոտվածների արյունը»։_
(^25) Բաղակն ասաց Բաղաամին. «Լավ, նրան չես անիծում, գոնե մի՛ էլ օրհնիր նրան»։ 26 Բաղաամը պատասխան տվեց
Բաղակին՝ ասելով. «Քեզ հետ չխոսեցի՞, չասացի՞, թե՝ “Աստված ինչ որ ասի ինձ, այն էլ կանեմ”»։
(^27) Եվ Բաղակն ասաց Բաղաամին. «Արի՛ քեզ տանեմ մեկ այլ տեղ, գուցե դա հաճո լինի Աստծուն, եւ ինձ համար դու
այնտեղից անիծես նրանց»։ 28 Բաղակը Բաղաամին տարավ Փոգովրի գագաթը, որը դեպի անապատ է ձգվում։
(^29) Բաղաամն ասաց Բաղակին. «Ինձ համար այստեղ յոթ բագի՛ն կառուցիր եւ ինձ համար այստեղ յոթ զվարակ ու յոթ
խո՛յ պատրաստիր»։ 30 Բաղակն արեց այնպես, ինչպես նրան ասել էր Բաղաամը. նա զվարակ ու խոյ մատուցեց ամեն մի
բագինի վրա։
