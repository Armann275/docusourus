
Աստված՝ մեր հայրը
(^1) Ուրեմն մենք էլ, որ մեր շուրջը վկաների այսչափ բազմություն ունենք, դե՛ն գցենք ամեն հպարտություն եւ ծանր
մեղք, համբերատարությամբ ընթանանք դեպի մրցասպարեզ, որ բացված է մեր առաջ.^2 նայենք Հիսուսին՝ հավատի
զորագլխին, այն կատարելագործողին, որն իր առաջ դրված ուրախության համար հանձն առավ խաչը, արհամարհեց
ամոթը եւ նստեց Աստծու աթոռի աջ կողմում։ 3 Ուրեմն մտաբերե՛ք Հիսուսին, որ այսպես համբերեց իր հանդեպ
մեղավորների ունեցած հակառակությանը, որպեսզի չլինի թե հոգնեք եւ հուսալքվեք,^4 դուք, որ կռվի մեջ դեռ արյուն
թափելու չափ չհակառակվեցիք մեղքին 5 եւ մոռացաք այն հորդորը, որ ուղղված է ձեզ իբրեւ որդիների։
_Որդյա՛կ իմ, Տիրոջ խրատը մի՛ անարգիր
եւ մի՛ վհատվիր, երբ հանդիմանվես նրանից,_
(^6) _քանի որ Տերը, ում սիրում է՝ խրատում է,
պատժում է ամեն մի որդու, որին ընդունում է (Հոբ 5.17, Առկ. 3.11-12)։_
(^7) Թե խրատին համբերող եք, Աստված ձեզ կմոտենա իբրեւ որդիների։ Ո՞րն է այն որդին, որին հայրը չի խրատում։
(^8) Որովհետեւ եթե մնաք առանց խրատի, որին բոլորն են բաժնեկից, ապա խորթ եք եւ ոչ թե հարազատ որդի։ 9 Հիրավի,
եթե պատկառում ենք մեր մարմնավոր հայրերից, որոնք մեզ խրատում են, որչա՜փ առավել պետք է հնազանդվենք
հոգիների Հորը, որ ապրենք։ 10 Քանի որ նրանք, որ մի փոքր ժամանակով են, ըստ իրենց կամեցողության են խրատում,
իսկ Նա՝ մեր օգտի համար, որպեսզի հաղորդակից լինենք նրա սրբությանը։ 11 Ամեն խրատ տվյալ պահին ուրախություն
չի թվում, այլ տրտմություն, բայց հետո արդարության խաղաղարար պտուղն է հատուցում նրանով
դաստիարակվածներին։ 12 Ուստի ուղղե՛ք ձեռքերը եւ թուլացած ծնկները.^13 քայլե՛ք ուղիղ արահետներով, որպեսզի ով
կաղ է, չգլորվի, այլ մանավանդ բժշկվի։
(^14) Բոլորի հետ ջանացե՛ք ապրել խաղաղությամբ եւ սրբությամբ, առանց որի ոչ ոք Տիրոջը չպիտի տեսնի։ 15 Զգո՛ւյշ
եղեք, չլինի, թե որեւէ մեկը զրկվի Աստծու շնորհից. դառնության արմատը աճելով թող ոչ ոքի նեղություն չտա, եւ նրանով
շատերը չպղծվեն.^16 եւ չլինի թե որեւէ մեկը պոռնիկ եւ պիղծ լինի, ինչպես Եսավը, որը մի աման կերակրի դիմաց իր
անդրանկությունը վաճառեց։ 17 Գիտեք, որ թեեւ հետո ուզեց ժառանգել օրհնությունները, բայց մերժվեց, քանի որ
ապաշխարության հնարավորություն չգտավ, հակառակ նրան, որ արտասուքներով փնտրեց այն։ 18 Դուք չեք մոտեցել
շոշափելի լեռանը, որ կրակով էր այրվում եւ պատած էր մեգով, մառախուղով, խավարով եւ մթությամբ,^19 որտեղ փողն
էր հնչում եւ պատգամների ձայնը, այնպես որ ովքեր այն լսեցին, աղաչեցին, որ խոսքը չկրկնվի իրենց համար,^20 քանի որ
չէին դիմանում այն հրամանին, թե՝ _թեկուզ եւ գազան մոտենա լեռանը, կքարկոծվի_ (Ելք 19.12-13)։ 21 Եվ այնպես ահազդու
էր տեսիլքը, որ Մովսեսն ասում էր. _«Սարսափում եմ եւ դողում»_ (Բ Օր. 9.19)։ 22 Բայց դուք մոտեցել եք Սիոն լեռանը եւ
կենդանի Աստծու քաղաքին՝ երկնային Երուսաղեմին, հրեշտակների բյուրավոր բանակներին,^23 երկնքում գրված
անդրանիկների հանդիսավոր ժողովին, բոլորի դատավոր Աստծուն, կատարելության հասած արդարների հոգիներին
(^24) եւ Հիսուսին՝ նոր ուխտի միջնորդին, եւ նրա արյան հեղումին, որ ավելի խոսուն է, քան արյունն Աբելի։ 25 Զգո՛ւյշ եղեք,
չլինի թե հրաժարվեք Նրանից, ով խոսում է։ Որովհետեւ եթե նրանք, երկրի վրա Աստծու պատգամները տվող Մովսեսին
մերժելով, պատժից չազատվեցին, որչա՜փ առավել չպիտի ազատվենք մենք, եթե երես դարձնենք երկնքից խոսողին,
(^26) որի ձայնը երկիրը շարժեց այն ժամանակ, իսկ այժմ այս խոստումն է անում եւ ասում. _«Մեկ անգամ էլ պիտի շարժեմ ոչ
միայն երկիրը, այլ նաեւ երկինքը»_ (Անգ. 2.6)։ 27 Եվ «մեկ անգամ էլ»-ը ցույց է տալիս, որ շարժված բաները պիտի
փոփոխվեն, որպեսզի անշարժ բաները մնան հաստատուն։ 28 Դրա համար, քանի որ անշարժ թագավորություն ենք
ընդունում, ամուր պահենք շնորհը եւ այդ շնորհով էլ ծառայենք Աստծուն՝ իրեն հաճելի ձեւով՝ ահով եւ երկյուղով,^29 քանի
որ մեր Աստվածը ոչնչացնող կրակ է։
