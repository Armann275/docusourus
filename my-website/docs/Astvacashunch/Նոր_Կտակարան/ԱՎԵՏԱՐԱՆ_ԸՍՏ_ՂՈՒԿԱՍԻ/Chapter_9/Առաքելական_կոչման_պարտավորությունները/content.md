
Տասներկուսի առաքելությունը
( Մտթ. 10.5-15, Մրկ. 6.7-13)
(^1) Կանչելով տասներկու առաքյալներին՝ նրանց զորություն եւ իշխանություն տվեց բոլոր դեւերի վրա եւ բժշկելու
հիվանդությունները։ 2 Եվ ուղարկեց նրանց քարոզելու Աստծու արքայությունը եւ բժշկելու ախտերով վարակվածներին։
(^3) Եվ ասաց նրանց. «Ճանապարհի համար ոչինչ մի՛ վերցրեք. ո՛չ գավազան եւ ո՛չ մախաղ, ո՛չ հաց եւ ո՛չ արծաթ դրամ.
երկու հագուստ մի՛ ունեցեք։ 4 Որ տունը մտնեք, այնտե՛ղ գիշերեք եւ ապա այնտեղից գնացե՛ք։ 5 Եվ նրանք, որ ձեզ չեն
ընդունի, որպես վկայություն նրանց դեմ՝ ձեր ոտքերի փոշին թոթափե՛ք, երբ այդ քաղաքից դուրս ելնեք»։ 6 Եվ նրանք
ելան ու շրջում էին քաղաքներում եւ գյուղերում, ավետարանում էին եւ բժշկում ամեն տեղ։


Հերովդեսը եւ Հիսուսը
( Մտթ. 14. 1 - 12, Մրկ. 6.14-29)
(^7) Հերովդես չորրորդապետը լսեց այս բոլոր գործերը եւ զարմանում էր, որ ոմանք ասում էին, (^8) թե՝ «Հովհաննեսը
մեռելներից հարություն է առել», ոմանք թե՝ «Եղիան հայտնվեց», եւ ուրիշներ էլ թե՝ «Նախկին մարգարեներից մեկը
հարություն է առել»։ 9 Հերովդեսը, սակայն, ասաց. «Հովհաննեսին ես գլխատեցի, իսկ սա ո՞վ է, որի մասին այսպիսի
բաներ եմ լսում»։ Եվ ուզում էր նրան տեսնել։
( _Մտթ_. 14.13-21, _Մրկ_. 6.30-44, _Հովհ_. 6.1-14)
(^10) Առաքյալները վերադարձան եւ Հիսուսին պատմեցին այն ամենը, ինչ որ արեցին։ Նրանց վերցնելով՝ հեռացավ
Բեթսայիդա քաղաքի մոտ ամայի մի վայր։ 11 Սակայն ժողովուրդը իմացավ եւ գնաց նրա հետեւից. ընդունելով նրանց՝
խոսում էր նրանց հետ Աստծու արքայության մասին, իսկ որոնք բժշկվելու կարիք ունեին, բժշկում էր։
(^12) Օրն սկսեց տարաժամել։ Տասներկուսը մոտեցան եւ ասացին նրան. «Արձակի՛ր այս ժողովրդին, որպեսզի գնան
շրջակա գյուղերը եւ ագարակները, հանգստանան եւ կերակուր գտնեն, որովհետեւ այստեղ ամայի վայրում ենք»։
(^13) Նրանց ասաց. «Դո՛ւք նրանց ուտելու բան տվեք»։ Նրանք ասացին. «Մենք հինգ նկանակից եւ երկու ձկից ավելին
չունենք, եթե չգնանք եւ այս ժողովրդի համար բավարար ուտելիք չգնենք»։ 14 Որովհետեւ շուրջ հինգ հազար մարդ կար։
Նա աշակերտներին ասաց. «Նստեցրե՛ք դրանց խումբ-խումբ, հիսուն-հիսուն»։ 15 Այդպես արեցին ու ամենքին
նստեցրին։ 16 Վերցնելով հինգ նկանակը եւ երկու ձուկը՝ նայեց դեպի երկինք, օրհնեց, կտրեց եւ աշակերտներին տվեց,
որպեսզի ժողովրդի առաջ դնեն։ 17 Ամենքը կերան եւ հագեցան, տասներկու սակառ էլ կտորտանք հավաքեցին։
( _Մտթ_. 16.13-20, _Մրկ_. 8.27-29)
(^18) Երբ նա առանձին աղոթքի էր կանգնել, նրա հետ էին նաեւ իր աշակերտները։ Նրանց հարցրեց եւ ասաց.
«Ժողովուրդը իմ մասին ի՞նչ է ասում. ո՞վ եմ»։ 19 Նրանք պատասխանելով ասացին. «Հովհաննես Մկրտիչը, ոմանք, թե՝
Եղիան, իսկ ուրիշները, թե՝ նախնիներից մի մարգարե հարություն է առել»։ 20 Ասաց նրանց. «Դո՛ւք իմ մասին ի՞նչ եք
ասում. ո՞վ եմ»։ Պետրոսը պատասխանեց եւ ասաց. «Աստծու Քրիստոսը»։ 21 Նա սաստեց նրանց եւ պատվիրեց ոչ ոքի
չասել այդ։
( _Մտթ_. 16.21-28, _Մրկ_. 8.31 _–_ 9.1)
(^22) Ապա ասաց. «Մարդու Որդին պետք է շատ չարչարվի եւ անարգվի քահանայապետներից, ծերերից ու դպիրներից.
սպանվի եւ երրորդ օրը հարություն առնի»։
(^23) Եվ ամենքին ասում էր. «Եթե մեկը կամենում է իմ հետեւից գալ, թող ուրանա իր անձը եւ մշտապես վերցնի իր խաչը
եւ գա իմ հետեւից։ 24 Որովհետեւ ով կամենա իր կյանքը փրկել, այն կկորցնի, իսկ ով իր կյանքն ինձ համար կորցնի, այն
կփրկի։ 25 Ի՞նչ օգուտ է մարդուն, եթե աշխարհը շահի, բայց իր կյանքը կորցնի ու կործանվի.^26 որովհետեւ ով ամաչի
խոստովանել ինձ եւ իմ վարդապետությունը, Մարդու Որդին էլ կամաչի նրա համար, երբ գա իր փառքով եւ իր Հոր եւ
սուրբ հրեշտակների փառքով։
(^27) Բայց, արդարեւ, ասում եմ ձեզ, թե այստեղ գտնվողների մեջ կան ոմանք, որոնք մահ չպիտի ճաշակեն, մինչեւ որ
չտեսնեն Աստծու արքայությունը»։
( _Մտթ_. 17.1-13, _Մրկ_. 9.2-13)
(^28) Այս խոսքերից մոտ ութ օր հետո, իր հետ վերցնելով Պետրոսին, Հակոբոսին եւ Հովհաննեսին, լեռը ելավ՝ աղոթքի
կանգնելու։ 29 Եվ երբ աղոթքի էր կանգնած, նրա երեսի տեսքը այլակերպվեց, նրա հագուստը փոխվեց եւ փայլուն-
սպիտակ դարձավ։ 30 Եվ ահա երկու մարդիկ խոսում էին նրա հետ։ Նրանք Մովսեսն ու Եղիան էին,^31 որոնք փառքով
երեւալով՝ խոսում էին նրա վախճանի մասին, որ տեղի պիտի ունենար Երուսաղեմում։ 32 Իսկ Պետրոսը եւ նրա հետ
գտնվողները ծանր քնի մեջ էին ընկել, երբ արթնացան ու տեսան նրա փառքը եւ երկու մարդկանց, որոնք կանգնած էին
նրա մոտ։ 33 Այն ժամին, երբ նրանք հեռանում էին Հիսուսից, Պետրոսն ասաց. «Վարդապե՛տ, լավ է, որ մենք այստեղ
ենք. երեք տաղավար շինենք, մեկը՝ քեզ, մեկը՝ Մովսեսի եւ մեկը՝ Եղիայի համար»։ Եվ չգիտեր, թե ինչ էր խոսում։ 34 Եվ
մինչ այս ասում էր, մի ամպ եկավ ու նրանց վրա հովանի եղավ, բայց երբ նրանք ամպի մեջ ընկան, վախեցան։ 35 Ամպից
մի ձայն լսվեց, որ ասում էր. «Դա է իմ ընտրյալ Որդին, լսե՛ք դրան»։ 36 Եվ մինչ այդ ձայնը դեռ գալիս էր, Հիսուսը միայնակ
մնաց. նրանք լռեցին ու այդ օրերին ոչ ոքի չպատմեցին իրենց տեսածներից եւ ոչ մի բան։
( _Մտթ_. 17.14-21, _Մրկ_. 9.14-29)
(^37) Հաջորդ օրը, երբ նրանք իջնում էին լեռից, Հիսուսին ընդառաջ գնաց մի մեծ բազմություն։ 38 Եվ ահա ժողովրդի
միջից մի մարդ աղաղակեց եւ ասաց. «Վարդապե՛տ, աղաչում եմ քեզ, նայի՛ր իմ որդուն, որովհետեւ իմ միակն է։ 39 Ահա
չար ոգին զարկում է նրան, եւ որդիս հանկարծակի սկսում է ճչալ։ Ոգին սաստիկ ցնցում է նրան, թավալեցնում,
փրփրեցնում, դժվարությամբ է հեռանում նրանից՝ խորտակելով նրան։ 40 Ես քո աշակերտներին աղաչեցի, որ հանեն չար
ոգուն, բայց նրանք չկարողացան»։ 41 Հիսուսը պատասխանեց եւ ասաց. «Ո՛վ անհավատ եւ մոլորված սերունդ, մինչեւ ե՞րբ
ձեզ հետ պիտի լինեմ եւ ձեզ հանդուրժեմ. բե՛ր այստեղ քո որդուն»։ 42 Եվ մինչ նա մոտենում էր, դեւը գետին խփեց նրան


ու ցնցեց։ 43 Հիսուսը սաստեց պիղծ ոգուն, բժշկեց մանկանը եւ տվեց նրան նրա հորը։ 44 Եվ ամենքը զարմանում էին
Աստծու մեծության վրա։

Քրիստոսը կանխասում է իր չարչարանքը
( _Մտթ_. 17.22-23, _Մրկ_. 9.30-32)
Եվ մինչ բոլորը զարմանում էին այն ամենի վրա, որ նա կատարում էր, նա իր աշակերտներին ասաց. «Ձեր
ականջների մեջ դուք պահե՛ք այս խոսքերը. որ Մարդու Որդին մատնվելու է մարդկանց ձեռքը»։ 45 Սակայն նրանք չէին
ըմբռնում այս խոսքը, եւ դա ծածկված էր նրանցից, որ չիմանան. եւ վախենում էին այդ խոսքի մասին հարցնել նրան։

Ճշմարիտ մեծությունը
( Մտթ. 18.1-5, Մրկ. 9.33-37)
(^46) Աշակերտների մեջ մի վեճ առաջ եկավ, թե արդյոք իրենցից ո՛վ է մեծ։ 47 Երբ Հիսուսն իմացավ նրանց սրտի
խորհուրդները, վերցրեց մի մանուկ, կանգնեցրեց նրանց մեջ իր մոտ 48 եւ ասաց նրանց. «Ով այս մանկանն ընդունի իմ
անունով, ինձ է ընդունում. իսկ ով ինձ ընդունի, ընդունում է ինձ ուղարկողին. որովհետեւ, ով ձեր մեջ փոքրագույնն է,
նա՛ է մեծ»։
( _Մրկ_. 9.38-41)
(^49) Հովհաննեսը պատասխանեց եւ ասաց. «Վարդապե՛տ, տեսանք մեկին, որ քո անունով դեւեր էր հանում, եւ
արգելեցինք նրան, որովհետեւ մեզ հետ չի շրջում»։ 50 Հիսուսն ասաց նրանց. «Մի՛ արգելեք նրան, որովհետեւ, ով ձեր
թշնամին չէ, ձեր կողմն է»։
(^51) Եվ երբ աշխարհից նրա վերանալու օրերը լրանում էին, հաստատապես որոշեց գնալ Երուսաղեմ։ 52 Եվ իրենից
առաջ պատգամավորներ ուղարկեց, որոնք, երբ գնացին, մտան սամարացիների մի գյուղ՝ նրա համար
պատրաստություն տեսնելու։ 53 Բայց չընդունեցին նրան, որովհետեւ նա ուղեւորվում էր դեպի Երուսաղեմ։ 54 Երբ նրա
աշակերտները՝ Հակոբոսը եւ Հովհաննեսը, այդ տեսան, ասացին. «Տե՛ր, կամենո՞ւմ ես, որ ասենք, եւ երկնքից կրակ իջնի
ու բնաջնջի նրանց»։ 55 Դարձավ, սաստեց նրանց եւ ասաց. «Չգիտեք՝ ի՛նչ հոգուց եք դուք.^56 որովհետեւ Մարդու Որդին
չեկավ մարդկանց հոգիները կորստյան մատնելու, այլ փրկելու»։ Եվ մի ուրիշ գյուղ գնացին։
( _Մտթ_. 8.19-22)
(^57) Եվ մինչդեռ նրանք գնում էին, ճանապարհի վրա մեկը նրան ասաց. «Կգամ քո հետեւից, ինչ տեղ էլ գնաս»։ 58 Հիսուսը
նրան ասաց. «Աղվեսները որջեր ունեն, երկնքի թռչունները՝ հանգստանալու տեղ, բայց Մարդու Որդին գլուխը դնելու
տեղ չունի»։
(^59) Մի ուրիշի էլ ասաց. «Արի՛ իմ հետեւից»։ Եվ նա ասաց. «Տե՛ր, հրամա՛ն տուր ինձ՝ նախ գնալ եւ թաղել իմ հորը»։
(^60) Հիսուսը նրան ասաց. «Թող մեռածնե՛րը թաղեն իրենց մեռելներին, իսկ դու գնա՛, քարոզի՛ր Աստծու արքայությունը»։
(^61) Մեկ ուրիշն էլ ասաց. «Քո հետեւից կգամ, Տե՛ր, բայց նախ թո՛ւյլ տուր ինձ, որ հրաժեշտ տամ իմ տանը»։ 62 Հիսուսը
նրան ասաց. «Ոչ ոք, որ իր ձեռքը մաճի վրա է դնում եւ հետ նայում, հարմար չէ Աստծու արքայությանը»։
