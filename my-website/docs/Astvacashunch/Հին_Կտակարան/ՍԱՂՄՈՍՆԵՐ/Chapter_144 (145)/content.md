
(^1) _Օրհնություն Դավթի
Ալեֆ Պիտի փառաբանեմ քեզ, Աստվա՛ծ իմ եւ թագավո՛ր իմ,
Եվ քո անունն օրհնեմ հավիտյան եւ հավիտյանս հավիտենից։
Բեթ_^2 _Զօրհանապազ պիտի օրհնեմ քեզ եւ պիտի գովեմ քո անունը
Հավիտյանս հավիտենից։
Գիմել_^3 _Մեծ է Տերը եւ հույժ օրհնյալ,
Եվ նրա մեծությանը չափ չկա։
Դալեթ_^4 _Սերնդեսերունդ պիտի գովեն քո գործերը
Եվ պատմեն քո զորությունները։
Հեյ_^5 _Պիտի խոսեն քո սրբության փառքի մեծ վայելչությունից
Եվ քո հրաշագործությունները պատմեն։
Վավ_^6 _Եվ պիտի պատմեն քո ահի զորությունը
Եվ քո մեծությունը։
Զայն_^7 _Քո մեծ բարության հիշատակը պիտի ավետեն
Եվ ցնծան քո արդարությամբ։
Խեթ_^8 _Գթած եւ ողորմած է Տերը, համբերատար եւ բազումողորմ։
Տեթ_^9 _Քաղցր է Տերը բոլորի հանդեպ, եւ նրա գթությունը
Բոլոր արարածների վրա է։
Յոդ_^10 _Քո բոլոր գործերը, Տե՜ր, քեզ պիտի խոստովանեն,
Եվ քո սրբերը պիտի օրհնեն քեզ։
Կաֆ_^11 _Քո արքայության փառքը պիտի ասեն
Եվ պատմեն քո զորության մասին։
Լամեդ_^12 _Որ մարդկանց որդիները ճանաչեն քո զորությունը,
Քո արքայական մեծ վայելչության փառքերը։
Մեմ_^13 _Քո արքայությունը ողջ հավիտենականության
Արքայությունն է,
Եվ տերությունդ՝ սերնդեսերունդ։
Նուն_^13 ա _Տերը հավատարիմ է իր բոլոր խոստումներում
Եվ արդար՝ իր բոլոր գործերում։
Սամեխ_^14 _Տերը հաստատում է բոլոր սայթաքողներին,
Ոտքի կանգնեցնում բոլոր գլորվածներին։
Այն_^15 _Բոլոր աչքերը քեզ են վստահում,
Եվ դու ես ժամանակին կերակուր տալիս նրանց.
Տալիս ես նրանց, եւ նրանք սնվում են։
Պե_^16 _Բացում ես ձեռքդ եւ հագեցնում բոլորին
Քո կամքի քաղցրությամբ։
Ցադե_^17 _Արդար է Տերն իր բոլոր ճանապարհներին
Եվ սուրբ՝ իր բոլոր գործերում։
Քոֆ_^18 _Տերը մոտ է բոլոր նրանց, ովքեր աղոթում են իրեն,
Բոլոր նրանց, ովքեր ճշմարտությամբ են աղոթում։
Ռեշ_^19 _Տերը կատարում է իրենից երկյուղածների կամքը,
Լսում է նրանց աղոթքները եւ փրկում նրանց։
Շին_^20 _Տերը պահում է բոլոր նրանց, ովքեր սիրում են իրեն,
Բոլոր մեղավորներին կործանում է Տերը։
Տավ_^21 _Բերանս Տիրոջ օրհնությունները պիտի խոսի.
Ամեն շնչավոր պիտի օրհնի նրա սուրբ անունը
Հավիտյան եւ հավիտյանս հավիտենից։_
