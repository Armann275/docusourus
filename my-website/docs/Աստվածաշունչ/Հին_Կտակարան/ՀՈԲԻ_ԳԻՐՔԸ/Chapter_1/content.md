
Հոբի առաջին փորձությունը
1 Ավսիտ աշխարհում Հոբ անունով մի մարդ կար։ Նա ճշմարիտ էր ու անարատ, արդար էր ու աստվածապաշտ,
հեռու ամեն տեսակի չար գործերից։ 2 Նա յոթ տղա ու երեք դուստր ունեցավ։ 3 Նա ուներ յոթ հազար ոչխար ու այծ, երեք
հազար ուղտ, հինգ հարյուր լուծ եզ եւ դաշտում արածող հինգ հարյուր մատակ էշ. ուներ նաեւ բազմաթիվ ծառաներ։ Նա
երկրի վրա մեծամեծ գործեր էր անում, ազնվագույնն էր արեւելաբնակներից։

(^4) Նրա որդիները հաճախ էին հավաքվում միասին, իրենց հետ վերցնելով նաեւ իրենց երեք քույրերին՝ խրախճանքներ
էին սարքում, ուտում եւ խմում։ 5 Եվ երբ ավարտվում էին խրախճանքի օրերը, Հոբը կանչում էր նրանց եւ առավոտյան
վեր կենալով՝ մաքրագործում նրանց՝ ըստ նրանց թվի զոհեր մատուցելով, ինչպես նաեւ մի զվարակ էր զոհում նրանց
մեղքերի համար։ Հոբը մտածում էր. «Գուցե իմ զավակներն իրենց մտքում չար բան մտածեցին Աստծու մասին»։ Հոբը
մշտապես այսպես էր անում։
(^6) Եվ մի օր Աստծու հրեշտակները [* _Աստծու որդիները_ ] եկան կանգնեցին Տիրոջ առաջ. նրանց հետ եկավ նաեւ
սատանան՝ երկրի երեսին ման գալուց եւ շրջելուց հետո։ 7 Տերն ասաց սատանային. «Դու որտեղի՞ց ես գալիս»։
Պատասխան տվեց սատանան Տիրոջն ու ասաց. «Երկրի երեսին շրջելով ու երկնքի տակ ման գալով եմ եկել»։ 8 Տերն
ասաց նրան. «Ուշադրություն դարձրի՞ր իմ ծառա Հոբին, որի նման անարատ, ճշմարիտ, աստվածապաշտ, ամեն
տեսակի չար գործերից հեռու մնացող մարդ չկա երկրի վրա»։ 9 Սատանան, ընդդիմանալով Տիրոջը, պատասխան տվեց.
«Մի՞թե Հոբը ձրի է պաշտում Տիրոջը.^10 չէ՞ որ դու ես պաշտպանել նրան ու նրա տունը՝ դրսից եւ ներսից, եւ ամեն ինչ, որ
կա նրա շուրջը. օրհնել ես նրա ձեռքի գործերը, երկրի վրա բազմացրել նրա անասունները։ 11 Բայց դե փորձի՛ր մեկնել
ձեռքդ ու դիպչել նրա ունեցվածքին ու կտեսնես, որ նա քո ներկայությամբ անգամ չի օրհնի քեզ»։ 12 Այն ժամանակ Տերն
ասաց սատանային. «Ահա նրա ամբողջ ունեցվածքը քո ձեռքն եմ տալիս՝ պայմանով, որ նրա անձին ձեռք չտաս»։ Եվ
սատանան հեռացավ Տիրոջ առջեւից։


Հոբի զավակները եւ հարստությունը կործանվում են
(^13) Եվ մի օր, երբ Հոբի տղաներն ու դուստրերը իրենց ավագ եղբոր տանը ուտում ու գինի էին խմում, (^14) մի գուժկան
եկավ Հոբի մոտ ու ասաց նրան. «Լծկան եզները վար էին անում, մատակ էշերն էլ՝ արածում նրանց մոտերքը.
(^15) գերեվարողները եկան ու ավար առան նրանց, իսկ քո ծառաներին սրով կոտորեցին։ Միայն ես փրկվեցի եւ եկա քեզ
պատմելու»։ 16 Եվ մինչ նա խոսում էր, մի ուրիշ գուժկան եկավ ու Հոբին ասաց. «Երկնքից կրակ թափվեց ու այրեց
հոտերը, հովիվներին էլ նույն ձեւով ճարակեց։ Միայն ես փրկվեցի ու եկա քեզ պատմելու»։ 17 Եվ մինչ նա խոսում էր, մի
ուրիշ գուժկան եկավ ու Հոբին ասաց. «Ասպատակներ ասպատակեցին մեզ երեք խմբերով, շրջապատեցին ուղտերն ու
տարան դրանք, իսկ քո ծառաներին սրով կոտորեցին։ Միայն ես փրկվելով եկա քեզ պատմելու»։ 18 Եվ մինչ նա խոսում
էր, մի ուրիշ գուժկան եկավ ու Հոբին ասաց. «Մինչ քո տղաներն ու դուստրերն իրենց ավագ եղբոր մոտ ուտում-խմում
էին,^19 անապատից հանկարծակի սաստիկ հողմ փչեց ու խփեց տան չորս անկյուններին. տունը փլվեց քո զավակների
վրա, ու նրանք վախճանվեցին։ Միայն ես փրկվելով եկա քեզ պատմելու»։
(^20) Հոբը, լսելով այս, վեր կացավ, պատառոտեց իր հագուստները, խուզեց իր գլխի մազերը եւ գետնին ընկնելով՝
երկրպագեց Տիրոջն ու ասաց.^21 «Իմ մոր որովայնից ես մերկ դուրս եկա, մերկ էլ կվերադառնամ։ Տերը տվեց, Տերն էլ
առավ։ Ինչպես որ հաճելի էր Տիրոջը, այնպես էլ եղավ։ Թող օրհնյալ լինի Տիրոջ անունը»։ 22 Եվ նրան պատահած այս
բոլոր դեպքերի ժամանակ Հոբը չմեղանչեց Տիրոջ առաջ, ոչ էլ անզգամություն հանդես բերեց Աստծու հանդեպ։
