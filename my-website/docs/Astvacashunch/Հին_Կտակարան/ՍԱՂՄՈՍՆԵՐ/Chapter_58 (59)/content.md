
(^1) _Դպրապետին՝ ինչպես «Մի՛ ապականիր»-ը։ Սաղմոս Դավթի, արձանագիր, երբ Սավուղը զորք ուղարկեց պաշարելու
նրա տունը եւ սպանելու նրան_
(^2) _Աստվա՛ծ, փրկի՛ր ինձ իմ թշնամիներից,
Ապրեցրո՛ւ ինձ նրանցից, ովքեր իմ դեմ են ելել։_
(^3) _Փրկի՛ր ինձ անօրենություն գործողներից,
Ապրեցրո՛ւ ինձ արյունահեղ մարդկանցից։_
(^4) _Ցանկացան որսալ ինձ,
Եվ հզորներն ինձ վրա հարձակվեցին։
Ո՛չ մեղք ունեմ եւ ո՛չ հանցանք,_
(^5) _Առանց մեղքի ընթացա եւ ուղիղ մնացի.
Ե՛լ իմ առջեւ եւ տե՛ս,_
(^6) _Տե՛ր Զորությունների, Աստվա՛ծ Իսրայելի։
Նայի՛ր եւ պատժի՛ր բոլոր հեթանոսներին
Եվ մի՛ ողորմիր անօրենություն գործողներին։ Հանգիստ_
(^7) _Նրանք երեկոյան վերադառնալիս
Սոված կմնան շների պես
Եվ կթափառեն քաղաքի շուրջը։_
(^8) _Նրանք կհաչեն իրենց բերաններով՝
Սուր դրած իրենց շուրթերին։
Բայց ո՞վ պիտի լսի այս,_
(^9) _Քանի որ դու, Տե՛ր,
Կծիծաղես նրանց վրա
Եվ կարհամարհես բոլոր հեթանոսներին։_
(^10) _Ո՜վ իմ զորություն, քեզ կապավինեմ,
Քանզի դու ես իմ օգնական Աստվածը։_
(^11) _Իմ Աստծու ողորմությունը կհասնի ինձ,
Եվ իմ Աստվածն ինձ ցույց կտա իմ թշնամիների տանջանքները։_
(^12) _Մի՛ սպանիր նրանց, որ չմոռանան քո ժողովրդին։
Ցրի՛ր նրանց քո զորությամբ
Եվ ընկճի՛ր նրանց,
Որովհետեւ դու իմ պաշտպանն ես, Տե՛ր։_
(^13) _Իրենց բերանի մեղքերի եւ շուրթերի խոսքերի համար
Թող ընկղմվեն իրենց ամբարտավանության մեջ,
Անեծքի եւ ստության մատնվեն։_
(^14) _Բարկության հետեւանքով թող սպառվեն եւ կորչեն,
Թող իմանան, որ Աստված տիրում է Հակոբին
Եվ երկրի բոլոր ծագերին։_
(^15) _Նրանք երեկոյան վերադառնալիս
Սոված կլինեն շների նման_


Եվ կդառնան քաղաքի շուրջը.
(^16) _Նրանք կսփռվեն ուտելու համար,
Եվ երբ չկշտանան, կտրտնջան։_
(^17) _Իսկ ես պիտի երգեմ Տիրոջ օրհնությունը.
Պիտի ցնծամ առավոտյան քո ողորմությամբ,
Քանզի դու եղար իմ պաշտպանն ու ապաստանը։
Իմ նեղության օրերի_
(^18) _Օգնակա՛ն իմ, քեզ սաղմոս պիտի երգեմ,
Իմ ապավե՛ն Աստված,
Իմ ողորմությա՛ն Աստված։_
