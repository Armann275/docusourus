
(^13) Հրովարտակի պատճենները թող ցուցադրվեն բոլորի աչքի առաջ եւ կարդացվեն իմ թագավորության մեջ, եւ
նրանք, որ պատրաստվել էին ոչնչացնելու հրեաներիդ, այդ օրը թող ոչնչացվեն ձեր թշնամիները։ Ո՛ղջ եղեք»։
(^14) Սուրհանդակները շտապ ելան՝ կատարելու թագավորի կողմից հանձնարարվածը։ Հրամանը գրվեց եւ
հրապարակվեց նաեւ Սիսիս քաղաքում։ 15 Եվ այն օրերին, երբ այս եղավ, Մուրթքեն դուրս եկավ՝ արքայական
պատմուճանը հագած, ոսկե պսակ եւ բեհեզյա ու ծիրանե թագ դրած։ Սիսիս քաղաքում եղածները տեսան եւ շատ
ուրախացան։ 16 Հրեաների համար մեծ լույս ծագեց եւ չափազանց ուրախություն։ 17 Բոլոր քաղաքներում եւ երկրներում,
որտեղ ընթերցում էին արքայական հրամանը, խնդություն եւ ուրախություն էր նրանց համար։ Հեթանոսությունից
շատերը հրեության էին դառնում եւ հրեաների ահից թլփատվում էին։
