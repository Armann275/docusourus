
Արդարեւ որպէս կամաւ խելագար, ձորձերս
հանելով,
Ամօթոյքս ցուցադրեցի ես, գործելով ընդդէմ
իմաստունի.
Թէ` խոհեմները ամօթոյքն իրենց պէտք է որ
ծածկեն:
Հեռացել եմ ես բարի կարգերից եւ օտարացել
առաքինութեան,
Սրբութեան մէջ եղել եմ անսուրբ եւ կուսութեան
մէջ` անմաքուր, Արդարութեան մէջ` ամբարիշտ,
բարեպաշտութեան մէջ` վնասապարտ.
Բերանովս մօտ եմ ստեղծողին եւ խորհուրդներով`
հեռու.
Շրթունքներովս եմ ես պատուամատոյց, ըստ
մարգարէի, եւ ո՛չ թէ սրտովս:
Եւ եթէ պէտք է քստմնելիներ ասել այստեղ, -
Մի հանդգնութիւն, որ տանջանքներից ծանր է
աւելի, -
Որպէս Աստծոյ պաշտօնեայ անպէտ, անկայուն
մտքով,
Դէպի մահ տանող զոյգ ճամփաների միջեւ
վարանած`
Ջանում եմ ու չեմ շահում ոչինչ,
Հետապնդում եմ ու չեմ հասնում,
Շտապում եմ ու չեմ ժամանում,
Փափագում եմ ու չեմ հանդիպում,
Ունեմ ամենայն ինչ երկրաւոր,
Եւ պատգամաւոր եմ աղօթանուէր համայն
աշխարհի:

