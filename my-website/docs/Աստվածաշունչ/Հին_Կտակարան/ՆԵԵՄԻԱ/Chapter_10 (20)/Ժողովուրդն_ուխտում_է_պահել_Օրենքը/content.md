
(^1) Արդ, այս ամենը նկատի ունենալով՝ մենք ուխտ ենք անում եւ հավատարմություն խոստանում՝ հավատալու քո
օրենքներին եւ կատարելու դրանք ու այն ամենը, ինչ գրված է դրանց մեջ։ Այս խոսքերը գրով հաստատում ենք, եւ մեր
բոլոր իշխանները, ղեւտացիներն ու քահանաները կնքում են այն։
(^2) Քո նկատմամբ հավատարմության այս գիրը կնքում են Աքալիայի եւ Սեդեկիայի որդի Նեեմիան, (^3) Սարեիայի որդի
Ազարիան, Երեմիան,^4 Փասուրը, Ամարիան, Մելքիան,^5 Ատտուսը, Սաբանիան, Մաղուքը,^6 Եմաթը, Մերամովթը,
Աբդիան,^7 Դանիելը, Կանաթոնը, Բարուքը,^8 Մեսուղամը, Աբիան, Միամինը,^9 Մազիան, Բելգեեն եւ Սեմեին. այս բոլորը
քահանաներն են։
(^10) Ղեւտացիներն են՝ Ազանիայի որդի Հեսուսը, Ենադադի որդի Բանիան, Կադմիելը 11 եւ նրա եղբայրները, Սեբանիան,
Ոդուիան, Կալիտան, Փելիան Անանը,^12 Միքան, Հռովբան, Սեբին,^13 Զաքուրը, Սարաբիան, Սատանիան եւ 14 Բանունեի
որդիները։
(^15) Ժողովրդի իշխաններն են՝ Փորխը, Փարադմովաբը, Ելամը, Զատթուիան, (^16) Բանեի որդիները, Ազարութը,
Բերային,^17 Ադոնիան, Բագուն, Եդինը,^18 Ատերը, Եզեկիան, Ազուրը,^19 Ոդուիան, Ասամը, Բեսեին,^20 Արիփը, Անաթովթը,
Նովբան,^21 Մոգափեսը, Մեսուղամը, Եզրը,^22 Մեսոզաբեելը, Զադուկը, Եդովքը,^23 Փալիտան, Անանը, Անիան,^24 Ասեեն,
Անանիասը,^25 Ալոիսը, Փալաին, Սովեկը,^26 Հռայումը, Էսաբանանը, Մայալուան,^27 Այիան, Էնանը, Օնանը,^28 Մալուսը եւ
Հռեումը։
(^29) Իսկ մնացած քահանաները, ղեւտացիները, դռնապանները, սաղմոսերգուները, նաթանացիները եւ ողջ
ժողովուրդը, որ լսում ենք մեր Աստծու օրենքը, տղամարդիկ եւ կանայք՝ մեր որդիներով ու դուստրերով հանդերձ, այսօր
վկայություն ենք դնում քո առաջ 30 եւ երդվելով հաստատում քո առջեւ, որ նզովքների եւ անեծքների կարժանանա նա, ով
երբեւէ օրինազանց կլինի եւ չի պահի այն Օրենքը, որ տրվեց քո ծառա Մովսեսի ձեռքով։ Մեր ողջ կամքով կպահենք եւ
կկատարենք Աստծու բոլոր պատվիրանները, վճիռներն ու հրամանները։ 31 Մեր դուստրերին չենք տա օտար
ժողովուրդների որդիներին եւ հեթանոսների դուստրերին չենք առնի մեր որդիների համար։ 32 Այս երկրի ժողովուրդները
շաբաթ օրը մեզ մոտ վաճառքի բան չեն բերի, եւ շաբաթ օրը նրանցից ոչինչ չենք գնի, որովհետեւ սուրբ օր է. յոթերորդ


օրը սուրբ կպահենք։ 33 Աստծու տանը ամեն տարի հարկ կտանք մեկ երրորդ դիդրախմի՝ 34 առաջավորաց հացի,
ամենօրյա զոհերի եւ բոլոր տոների, տարեմուտների, շաբաթ օրերի, ամսամուտների, նավակատիքների ու սրբազան
օրերի ողջակեզների համար, ինչպես նաեւ Իսրայելին քավություն անելու համար մատուցվող մեղքերի զոհերի եւ մեր
Աստծու տաճարի գործերի համար։

(^35) Նաեւ վիճակ կգցենք փայտ հայթայթելու կարգի համար, որպեսզի քահանաները, ղեւտացիներն ու ժողովուրդը,
ըստ իրենց նահապետական տների, ամեն տարի սահմանված ժամանակներին բերեն մեր Աստծու տունը՝ այրելու
Տիրոջ՝ մեր Աստծու զոհասեղանի վրա, ինչպես գրված է Մովսեսի օրենքում։ 36 Մեր հողի առաջին պտուղները եւ մեր
ծառերի առաջին պտուղները եւս ամեն տարի կտանք մեր Աստծու տանը։ 37 Մեր որդիների անդրանիկների փրկագին
դիդրախմին եւ մեր անասունների առաջնածինները, ինչպես որ գրված է Մովսեսի օրենքում, եւ մեր արջառների ու
հոտերի առաջնածինները կբերենք մեր Աստծու տունը եւ կհանձնենք քահանաներին եւ ղեւտացիներին, որոնք
սպասավորում են Տիրոջ տանը։ 38 Ցորենի երախայրիքը եւ ծառերի բերքը, ինչպես նաեւ գինին ու ձեթը կբերենք
քահանաներին՝ Աստծու տան գանձարան։ Ղեւտացիներն էլ թող շրջեն եւ հավաքեն մեր երկրի ողջ տասանորդը։ 39 Իսկ
քահանան՝ Ահարոնի ժառանգը, թող լինի տասանորդ հավաքող ղեւտացիների հետ, եւ ղեւտացիները թող մեր
տասանորդից տասանորդ տան մեծ քահանային՝ մեր Աստծու տանը՝ Տիրոջ տաճարում գտնվող գանձատանը,
(^40) որպեսզի ղեւտացիների որդիների եւ սպասավորների կողմից ամբարվեն այնտեղ, որտեղ սրբազան սպասքն է
պահվում։ Թող այդ լինի քահանաներինը, ղեւտացիներինը, դռնապաններինը եւ սաղմոսերգուներինը. մեր Աստծու
տանից նրանց տրվող ռոճիկը երբեք թող չպակասի, որպեսզի նրանք Տիրոջ սպասավորությունը չխափանեն։
