
Հուդայի Հովսիա թագավորը
( Դ Թագ. 22.1-2)
(^1) Հովսիան ութ տարեկան էր, երբ թագավոր դարձավ, եւ երեսունմեկ տարի թագավորեց Երուսաղեմում։ 2 Նա արեց
այն, ինչ ուղիղ էր Տիրոջ առջեւ. գնաց իր նախահայր Դավթի ճանապարհներով՝ չխոտորվելով ո՛չ աջ, ո՛չ ձախ։
(^3) Իր թագավորության ութերորդ տարում, երբ Հովսիան տակավին երիտասարդ էր, սկսեց փնտրել Տիրոջը՝ իր նախնի
Դավթի Աստծուն, իսկ իր թագավորության տասներկուերորդ տարում սկսեց Հուդան ու Երուսաղեմը մաքրել
պաշտամունքի բարձունքներից, պաշտամունքային փայտե սյուներից ու ձուլածո կուռքերից։ 4 Իր ներկայությամբ
կործանել տվեց Բահաղի կուռքերի զոհասեղանները եւ սրանց վերեւի մասում գտնվող բարձրադիր պաշտամունքի
տեղերը։ Նա ջարդեց պաշտամունքային փայտե սյուները, քանդակված ու ձուլածո կուռքերը, փշրեց, փոշիացրեց դրանք
եւ շպրտեց դրանց զոհ մատուցողների շիրիմների վրա։ 5 Նա զոհասեղանների վրա այրեց քրմերի ոսկորները եւ մաքրեց
Հուդայի երկիրն ու Երուսաղեմը։ 6 Եփրեմի, Մանասեի, Շմավոնի եւ Նեփթաղիմի քաղաքներում ու դրանց շրջակա
վայրերում 7 եւս վերացրեց պաշտամունքային փայտե սյուները, մանր փշրեց բագիններն ու կուռքերը, Իսրայելի ամբողջ
երկրից վերացրեց բոլոր պաշտամունքի բարձունքները եւ վերադարձավ Երուսաղեմ։
( _Դ Թագ_. 22.3-20)
(^8) Իր թագավորության տասնութերորդ տարում, երբ վերջացրել էր երկիրն ու թագավորական տունը մաքրելը, Սելիի
որդի Սափանին, քաղաքի իշխան Մասիային ու Հովաքազի որդի Հովսիային՝ իր դիվանապետին, ուղարկեց, որ նորոգեն
Տիրոջ՝ իր Աստծու տունը։ 9 Սրանք եկան մեծ քահանա Քեղկիայի մոտ, եւ նա տվեց Տիրոջ տուն բերված արծաթ դրամը,
որը ղեւտացի դռանապանները հավաքել էին Մանասեի, Եփրեմի երկրներից, իշխաններից եւ Իսրայելի մնացած բոլոր
վայրերից, Հուդայի, Բենիամինի երկրների եւ Երուսաղեմի բնակիչներից։ 10 Նրանք այն տվեցին Տիրոջ տանը գտնվող
գործավորներին՝ այն նորոգելու եւ ամրացնելու համար։ 11 Նրանք արծաթը տվեցին հյուսներին եւ շինարարներին, որ
քառանկյուն խոշոր քարեր ու գերանների համար փայտ գնեն, որպեսզի ծածկեն այն շենքերը, որ Հուդայի թագավորներն
էին քանդել։ 12 Այդ մարդիկ հավատարմորեն կատարեցին գործը։ Նրանց հսկելու համար վերակացուներ էին կարգված
Մերարիի որդիներից ղեւտացիներ Հեթն ու Աբդիան եւ Կահաթի որդիներից Զաքարիան ու Մեսոլամը։ Մյուս բոլոր
ղեւտացիները, որոնք բոլորն էլ նվագարանների հմուտ նվագողներ էին,^13 վերակացու էին բեռնակիրների ու ամեն տեսակ
գործեր կատարողների վրա։ Ղեւտացիներից ոմանք էլ քարտուղարներ, դատավորներ ու դռների պահապաններ էին։


Օրենքի գրքի հայտնաբերումը
(^14) Երբ դուրս էին հանում Տիրոջ տուն բերված արծաթը, Քեղկիա քահանան գտավ Մովսեսի ձեռքով գրված Տիրոջ
օրենքի գիրքը։ 15 Քեղկիան Սափան քարտուղարին ասաց. «Օրենքի գիրք եմ գտել Տիրոջ տանը»։ Քեղկիան գիրքը տվեց
Սափանին։ 16 Սափանն այդ գիրքը բերեց արքային, ինչպես նաեւ զեկուցեց. «Տրված ամբողջ արծաթը գտնվում է քո
ծառաների՝ գործավորների ձեռքում։ 17 Հավաքեցին Տիրոջ տանը գտնված արծաթը եւ այն տվեցին վերակացուներին ու
գործավորներին»։ 18 Սափան քարտուղարը պատմեց արքային՝ ասելով. «Քեղկիա քահանան ինձ Օրենքի մի գիրք
տվեց»։ Սափանն այն ընթերցեց թագավորի առջեւ։ 19 Երբ արքան լսեց Օրենքի գրքի խոսքերը, պատառոտեց իր
պատմուճանը։ 20 Արքան պատվիրեց Քեղկիային, Սափանի որդի Աքիկամին, Միքեայի որդի Աբդիին, Սափան
քարտուղարին եւ արքայի ծառա Ասայիային՝ ասելով.^21 «Գնացե՛ք եւ այդ գտնված գրքում գրվածի վերաբերյալ Տիրոջը
հարցրե՛ք ինձ համար եւ Իսրայելում ու Հուդայում մնացած բոլորի համար, քանզի Տիրոջ սաստիկ բարկությունը
բորբոքված է մեզ վրա, որովհետեւ մեր նախնիները չանսացին Տիրոջ խոսքերին՝ կատարելու այն ամենը, ինչ գրված է
այս գրքի մեջ»։
(^22) Քեղկիան եւ նրանք, որոնց արքան ուղարկել էր, գնացին Օղդան մարգարեուհու՝ Եսերի որդի Թակուաթի որդի
Սելեմի կնոջ մոտ, որը պահում էր պատվիրանները [* _եւ Ο ́ հանդերձները_ ]։ Նա ապրում էր Երուսաղեմի Մասենա
թաղամասում։ Նրան պատմեցին այդ խոսքերը։ 23 Նա ասաց նրանց. «Այսպես է ասում Տերը՝ Իսրայելի Աստվածը.
“Ասացե՛ք այն մարդուն, որ ձեզ ինձ մոտ է ուղարկել,^24 թե այսպես է ասում Տերը. “Ահա ես այդ տեղի վրա չարիք պիտի
բերեմ, այն ամենը, ինչ գրված է Հուդայի արքայի առջեւ ընթերցված այդ գրքում։ 25 Քանի որ ինձ լքելով զոհեր
մատուցեցին օտար աստվածների, որպեսզի ինձ բարկացնեն իրենց ձեռքի գործերով, իմ բորբոքված բարկությունն է
իջնելու այդ տեղի վրա եւ չի մարելու”։ 26 Իսկ Հուդայի թագավորին, որ ձեզ ուղարկել է Տիրոջը հարցնելու, այսպե՛ս
ասացեք. “Այսպես է ասում Տերը՝ Իսրայելի Աստվածը. “Քո լսած խոսքերը 27 պատկառանքով լցրեցին քո սիրտը, եւ դու
խոնարհվեցիր իմ առջեւ, երբ լսեցիր այդ տեղի ու նրա բնակիչների դեմ ասված իմ խոսքերը։ Դու խոնարհվեցիր իմ առջեւ,
պատառոտեցիր քո պատմուճանը ու լաց եղար իմ դիմաց, եւ ես լսեցի,- ասում է Տերը։ 28 Ահա քեզ քո նախնիների գիրկը
կտանեմ, եւ քեզ քո շիրիմի մեջ կդնեն խաղաղությամբ, ու քո աչքերը չեն տեսնի այն բոլոր չարիքները, որ ես բերելու եմ
այդ տեղի ու դրա բնակիչների վրա”»։ Այս խոսքերը հաղորդեցին թագավորին։
( _Դ Թագ_. 23.1-20)
(^29) Արքան մարդ ուղարկեց ու հավաքեց Հուդայի եւ Երուսաղեմի ծերերին։ 30 Հուդայի արքան եւ Հուդայի ու
Երուսաղեմի բոլոր բնակիչները, քահանաներն ու ղեւտացիները եւ ամբողջ ժողովուրդը՝ մեծից մինչեւ փոքրը, եկան Տիրոջ
տունը, եւ արքան նրանց առաջ ընթերցեց Տիրոջ տանը գտնված ուխտի բոլոր խոսքերը։ 31 Հովսիա թագավորը վեր
կացավ, կանգնեց սյան մոտ եւ ուխտեց Տիրոջ առջեւ՝ Տիրոջը հետեւել, ամբողջ սրտով ու ամբողջ հոգով պահել նրա
պատվիրանները, նրա օրենքներն ու հրամանները եւ այդ գրքում գրված ուխտի խոսքերը։ 32 Նա հորդորեց
Երուսաղեմում ու Բենիամինի երկրում գտնվող բոլոր մարդկանց, եւ Երուսաղեմի բնակիչները ուխտ արեցին իրենց
հայրերի Աստծու տանը։ 33 Հովսիան իսրայելացիների ամբողջ երկրից վերացրեց բոլոր պղծությունները եւ
Երուսաղեմում ու Իսրայելում գտնվող բոլոր մարդկանց համոզեց ծառայել Տիրոջը՝ իրենց Աստծուն։ Իր բոլոր օրերին
նա չխոտորվեց Տիրոջ՝ իր նախնիների Աստծու ուղուց։
