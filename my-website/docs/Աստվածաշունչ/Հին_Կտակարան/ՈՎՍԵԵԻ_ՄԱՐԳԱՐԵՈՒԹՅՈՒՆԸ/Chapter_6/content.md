
Ժողովրդի կեղծ զղջումը
(^1) _Իրենց նեղության ժամանակ կշտապեն ինձ մոտ ու կասեն.
«Դառնանք ու գնանք Տիրոջ՝ մեր Աստծու մոտ.
որովհետեւ նա է մեզ հարվածել, ինքն էլ կբժշկի,
վիրավորել է եւ կվիրակապի մեզ։_
(^2) _Երկու օրից կկենդանացնի մեզ,
իսկ երրորդ օրը կհառնենք ու կկանգնենք նրա առաջ_
(^3) _եւ կճանաչենք
ու հետեւից կգնանք՝ ճանաչելու Տիրոջը։
Նրան պատրաստակամ կգտնենք, ինչպես առավոտը,
եւ կգա մեզ մոտ, ինչպես վաղորդյան եւ ուշացած անձրեւը՝ երկրի վրա»։_
(^4) _Ի՞նչ անեմ քեզ, Եփրե՛մ,
կամ ի՞նչ պատճառեմ քեզ, Հուդա՛,
որովհետեւ ձեր ողորմությունը վաղորդյան ամպի պես է
եւ նման՝ առավոտյան ցողի, որ անհետանում է։_
(^5) _Դրա համար հնձեցի ձեր մարգարեներին
եւ կոտորեցի նրանց իմ բերանի խոսքով.
քո արդարադատությունը կծագի լույսի պես։_
(^6) _Քանզի կամենում եմ ողորմություն եւ ոչ թե զոհաբերություն,
եւ առավել Աստծու գիտություն, քան ողջակեզներ։_
(^7) _Սակայն նրանք նմանվեցին մի մարդու, որը դրժում է ուխտը։ Արդ, արհամարհեց ինձ_
(^8) _Գաղաադը, քաղաք, որ սնոտի բաներ է անում եւ խառնում ջրերը._
(^9) _քո զորությունն ավազակ մարդու զորության պես է։
Քահանաները թաքցրին ճանապարհը,
սպանեցին Սյուքեմը, որովհետեւ անօրենություն գործեցին_
(^10) _Իսրայելի տան մեջ։ Տեսա արհավիրքները.
արդ, պոռնկացավ Եփրեմը,
եւ պղծվեց Իսրայելը։_
(^11) _Հուդան սկսեց այգեկութը,
երբ ես դարձրի իմ ժողովրդի գերությունը»։_
