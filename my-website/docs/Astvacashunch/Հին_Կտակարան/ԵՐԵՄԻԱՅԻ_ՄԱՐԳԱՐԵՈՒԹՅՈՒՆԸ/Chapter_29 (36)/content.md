
Երեմիայի նամակը Բաբելոնի գերիներին
(^1) Սրանք են այն նամակի խոսքերը, որ Երեմիա մարգարեն Երուսաղեմից ուղարկեց գերության մեջ գտնվող ծերերին,
քահանաներին եւ սուտ մարգարեներին։ Սույն նամակը հղված էր Բաբելոն՝ գերիներին եւ առհասարակ ժողովրդին,
որոնց Նաբուքոդոնոսորը գերեվարեց Երուսաղեմից Բաբելոն,^2 Հեքոնիա արքային եւ տիկնոջը, ներքինիներին ու
Հուդայի երկրի իշխաններին, ինչպես եւ բոլոր ազնվականներին, արհեստավորներին ու դարբիններին Երուսաղեմից
տանելուց հետո։ 3 Նամակն ուղարկված էր Սափանի որդի Ելարիայի եւ Քեղկիայի որդի Գամարիայի ձեռքով, որոնց
Սեդեկիա արքան ուղարկեց Բաբելոն՝ բաբելացիների արքա Նաբուքոդոնոսորի մոտ՝ ասելով.
(^4) «Այսպես է ասում Զորությունների Տերը՝ Իսրայելի Աստվածը, գերիներիդ մասին, որ Երուսաղեմից գերեվարվեցիք
Բաբելոն.
(^5) “Տնե՛ր շինեք եւ բնակվե՛ք, այգինե՛ր տնկեք եւ կերե՛ք դրանց պտուղները, (^6) կի՛ն առեք, եւ թող ծնվեն տղաներ ու
աղջիկներ, ձեր տղաների համար կի՛ն առեք, իսկ ձեր աղջիկներին մարդո՛ւ տվեք, եւ թող ծնվեն տղաներ ու աղջիկներ,
բազմացե՛ք այդտեղ եւ մի՛ նվազեք։ 7 Խաղաղությա՛մբ ապրեք այդ երկրում, ուր գերեվարեցի ձեզ, այդ երկրի համար
աղո՛թք արեք Տիրոջը, որովհետեւ նրա խաղաղությամբ ձեզ համար եւս խաղաղություն կլինի”»։
(^8) Այսպես է ասում Զորությունների Տերը՝ Իսրայելի Աստվածը. «Թող ձեզ չհրապուրեն ձեր սուտ մարգարեները,
որոնք ձեր մեջ են, նաեւ ձեր գուշակները, ուշք մի՛ դարձրեք ձեր տեսիլքներին, որ դուք տեսնում եք,^9 որովհետեւ նրանք
սուտ մարգարեություն են անում իմ անունից, իսկ ես նրանց չեմ ուղարկել»,- ասում է Տերը։
(^10) Այսպես է ասում Տերը. «Երբ որ մոտենա Բաբելոնի յոթանասուն տարին լրանալու ժամանակը, ես այցի կգամ ձեզ
եւ կհաստատեմ ձեր մասին իմ բարի խոսքերը՝ վերադարձնելու ձեզ այս վայրը,^11 քանզի միայն ես գիտեմ իմ
մտադրությունները, որ խորհում եմ եւ պիտի խորհեմ ձեր մասին,- ասում է Տերը.- խաղաղությա՛ն մտադրություն եւ ոչ
թե չարության։ Դրանից հետո ես հույս կտամ ձեզ,^12 եւ դուք կկանչեք ինձ, կգնաք եւ կաղոթեք ինձ, ու ես կլսեմ ձեզ։
(^13) Կփնտրեք ինձ եւ կգտնեք, որովհետեւ ինձ փնտրելու եք ձեր ամբողջ սրտով։ 14 Ես կերեւամ ձեզ,- ասում է Տերը,- եւ
կվերացնեմ ձեր գերությունը. կհավաքեմ ձեզ բոլոր ազգերի միջից եւ բոլոր վայրերից, ուր ցրեցի ձեզ,- ասում է Տերը,- եւ
կվերադարձնեմ ձեզ այնտեղ, որտեղից գերեվարեցի ձեզ,^15 քանի որ դուք ասացիք. “Տերը մեզ համար մարգարեներ
կարգեց նաեւ Բաբելոնում”»։
(^16) Այսպես է ասում Տերը թագավորի մասին, որ նստում է Դավթի աթոռին, ամբողջ ժողովրդի մասին, որ բնակվում է
այդ քաղաքում, ձեր եղբայրների մասին, որոնք ձեզ հետ գերության չգնացին։
(^17) Այսպես է ասում Զորությունների Տերը. «Ահավասիկ ես նրանց մեջ ուղարկում եմ սով, սուր եւ մահ։ Նրանց պիտի
դարձնեմ գարշ ու ժանտ թզի պես, որ իր դառնության պատճառով չի ուտվում։ 18 Նրանց պիտի հալածեմ սրով, սովով ու
մահով, նրանց պիտի մատնեմ աշխարհի բոլոր թագավորությունների արհավիրքին, նզովքին, ապականությանը,
ծաղրանքի ու նախատինքի այն բոլոր ազգերի մեջ, ուր պիտի ցրեմ նրանց,^19 որովհետեւ նրանք չանսացին իմ խոսքերին,-
ասում է Տերը.- ես նրանց մոտ ուղարկեցի իմ ծառաներին՝ մարգարեներին. կանխապես ուղարկեցի, բայց դուք չլսեցիք,-
ասում է Տերը։-
(^20) Իսկ դուք, բոլո՛ր գերիներդ, որոնց Երուսաղեմից ուղարկել եմ Բաբելոն, լսե՛ք Տիրոջ խոսքը. (^21) այսպես է ասում
Զորությունների Տերը՝ Իսրայելի Աստվածը, Ուլկիի որդի Աքիաբի եւ Մաասի որդի Սեդեկիայի մասին, որոնք սուտ


մարգարեացան իմ անունից. «Ահավասիկ ես նրանց կհանձնեմ բաբելացիների Նաբուքոդոնոսոր արքայի ձեռքը, որը
նրանց կսպանի ձեր աչքի առաջ։ 22 Եվ նրանցից այս անեծքը կմնա Հուդայի երկրի բոլոր գերիների մեջ, որոնք գտնվում
են Բաբելոնում։ Նրանք պիտի ասեն. “Թող Տերը քեզ անի այնպես, ինչպես արեց Սեդեկիային եւ Աքիաբին, որոնց
բաբելացիների արքան կրակի վրա խորովեց”։ 23 Արդարեւ, նրանք անօրենություններ գործեցին Իսրայելում. շնություն
էին անում համաքաղաքացիների կանանց հետ, իմ անունից սուտ պատգամներ էին ասում, որը նրանց չէի հրամայել. ես
ինքս դրան իրազեկ եւ վկա եմ»,- ասում է Տերը։

Սամեայի նամակը
(^24) Կհայտնես նաեւ ելիմացի Սամեային, (^25) թե այսպես է ասում Զորությունների Տերը՝ Իսրայելի Աստվածը. «Դու իմ
անունից նամակներ ես ուղարկել Երուսաղեմ՝ ամբողջ ժողովրդին,- մինչդեռ իմ կողմից ես քեզ չեմ ուղարկել,- նաեւ
Մաաս քահանայի որդի Սոփոնիային, ինչպես եւ բոլոր քահանաներին եւ ասել,^26 թե Տերը քեզ քահանա կարգեց Հովիդիա
քահանայի փոխարեն, որպեսզի Տիրոջ տանը վերակացու լինես ամեն մարդու վրա, որ կմարգարեանա, եւ ամեն մեկի
վրա, որ սուտ գուշակություն կանի, ու նրանց բանտի մեջ շղթայի զարնես։ 27 Արդ, ինչո՞ւ չպատուհասեցիք անաթովթացի
Երեմիային, որ մարգարեություն է անում ձեզ համար։ 28 Նա մեզ լուր է ուղարկել Բաբելոն՝ ասելով. “Հեռու է ժամանակը.
տնե՛ր կառուցեք եւ բնակվե՛ք, այգինե՛ր տնկեք եւ կերե՛ք նրանց պտուղները”»։
(^29) Սոփոնիա քահանան Երեմիա մարգարեի ականջին ընթերցեց նամակը։ 30 Եվ Տերը, խոսքն ուղղելով Երեմիային,
ասաց.
(^31) «Լո՛ւր ուղարկիր բոլոր գերվածներին եւ հայտնի՛ր. այսպես է ասում Տերը ելիմացի Սամեայի մասին.
“Քանի որ Սամեան, որին ես չեմ ուղարկել, մարգարեացավ եւ ձեզ փուչ բաների հույս տվեց,^32 դրա համար Տերն
այսպես է ասում. “Ահավասիկ ես դատաստան պիտի տեսնեմ ելիմացի Սամեայի եւ նրա սերնդի հետ. նրանից չի լինելու
որեւէ մեկը, որ նստի ձեր մեջ՝ տեսնելու այն բարիքը, որ ես անելու եմ ձեզ,- ասում է Տերը,- քանզի նա Աստծուն հակառակ
խոսքեր ասաց”»։
