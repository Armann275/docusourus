
Հյուսիսային յոթ ցեղերի բաժինները
(^1) «Սրանք են ցեղերի սահմանները. հյուսիսային սահմանից սկսած, որ Մեծ ծովից ձգվելու է Եմաթի մուտքով դեպի
Հազեր Ենան՝ Դամասկաոսի եւ Եմաթի սահմանագիծը, յուրաքանչյուր ցեղ արեւելքից դեպի արեւմուտք մի բաժին պիտի
ստանա։ Նախ մի բաժին կստանա Դանի ցեղը։ 2 Դանի սահմաններից հարավ, արեւելքից մինչեւ արեւմուտք, մեկ բաժին
կստանա Ասերի ցեղը։ 3 Ասերից հետո, արեւելքից մինչեւ արեւմուտք, մեկ բաժին կստանա Նեփթաղիմի ցեղը։
(^4) Նեփթաղիմից հետո, արեւելքից մինչեւ արեւմուտք, մեկ բաժին կստանա Մանասեի ցեղը։ 5 Մանասեից հետո, արեւելքից
մինչեւ արեւմուտք, մեկ բաժին կստանա Եփրեմի ցեղը։ 6 Եփրեմից հետո, արեւելքից մինչեւ արեւմուտք, մեկ բաժին
կստանա Ռուբենի ցեղը։ 7 Ռուբենից հետո, արեւելքից մինչեւ արեւմուտք, մեկ բաժին կստանա Հուդայի ցեղը։
(^8) Հուդայի սահմաններից հարավ, արեւելքից մինչեւ արեւմուտք, մեկ բաժին կառանձնացվի։ Այդ բաժնի
երկարությունը հավասար կլինի մյուս ցեղերի բաժինների երկարությանը, արեւելքից մինչեւ արեւմուտք, իսկ լայնությունը
կլինի քսանհինգ հազար ձողաչափ։ Այս բաժնում կկառուցվի սրբարանը։ 9 Այդ հատվածը, որ տրվելու է սրբարանին,
կունենա քսանհինգ հազար ձողաչափ երկարություն ու տասը հազար ձողաչափ լայնություն։ 10 Քահանաները այս սուրբ
բաժնում կունենան հարավային կողմում՝ քսանհինգ հազար ձողաչափ երկարությամբ, արեւմուտքում՝ տասը հազար
ձողաչափ լայնությամբ, արեւելքում՝ տասը հազար ձողաչափ լայնությամբ, իսկ հյուսիսում՝ քսանհինգ հազար ձողաչափ
երկարությամբ մի մաս։ Այդ մասի մեջտեղում կլինի սրբարանը։ 11 Այդ մասը Սադովկի որդիներից՝ սրբագործված
քահանաներինը կլինի, որոնք Տիրոջ տան պահպանությունն են կատարում, որոնք չմոլորվեցին իսրայելացիների
մոլորությամբ, ինչպես մոլորվեցին ղեւտացիները։ 12 Այդ պատճառով նրանցը կլինի մի առանձնացված մաս, մի սուրբ
մաս ղեւտացիների սահմանների մոտ։ 13 Քահանաների մասին սահմանակից կլինի ղեւտացիների մասը քսանհինգ
հազար ձողաչափ երկարությամբ ու տասը հազար ձողաչափ լայնությամբ։ 14 Երկրի այս բաժնի ոչ մի հատված չի
վաճառվի, ոչ էլ կփոխանակվի, որովհետեւ այն Տիրոջն է նվիրված։ 15 Իսկ քսանհինգ հազարից մնացած հինգ հազար
լայնությամբ հողամասը կպատկանի քաղաքին՝ իբրեւ բնակավայր ու իբրեւ արոտավայր։ Քաղաքը դրա մեջտեղում
կլինի։ 16 Սրանք են նրա չափերը. հյուսիսային կողմից՝ չորս հազար հինգ հարյուր ձողաչափ, հարավային կողմից՝ չորս
հազար հինգ հարյուր, արեւելյան կողմից՝ չորս հազար հինգ հարյուր եւ արեւմտյան կողմից՝ չորս հազար հինգ հարյուր։
(^17) Քաղաքի շրջակա ազատ տարածքը կլինի. հյուսիսի ուղղությամբ՝ երկու հարյուր հիսուն ձողաչափ, հարավի
ուղղությամբ՝ երկու հարյուր հիսուն, արեւելքի ուղղությամբ՝ երկու հարյուր հիսուն եւ արեւմուտքի ուղղությամբ՝ երկու
հարյուր հիսուն։ 18 Իսկ մնացած այն տարածությունը, որ մոտ է սուրբ տարածքին, արեւելքի ուղղությամբ կունենա տասը
հազար ձողաչափ երկարություն, արեւմուտքի ուղղությամբ՝ տասը հազար։ Դա ընծա կլինի սրբատեղիներին։ Նրա
բերքը քաղաքի գործավորի համար հաց կլինի.^19 անկախ թե Իսրայելի որ ցեղից են, քաղաքի բոլոր գործավորներն էլ
կմշակեն այն։
(^20) Այսպիսով, Տիրոջը նվիրված տարածքը քաղաքի բնակելի տարածքի հետ միասին, որպես սուրբ տարածք,
քառակուսի մի տարածություն կլինի՝ քսանհինգ հազար ձողաչափ անգամ քսանհինգ հազար ձողաչափ։ 21 Դրանից
ավելացածը իշխանինը կլինի։ Նույն տեղից քսանհինգ հազար ձողաչափ լայնությամբ մինչեւ արեւելյան կողմի
սահմանները եւ քսանհինգ հազար ձողաչափ լայնությամբ արեւմտյան կողմի սահմանները իշխանինը կլինեն։ Այսպիսով,
Տիրոջը նվիրված մասը եւ սրբարանը, որ կկառուցվի դրա մեջտեղում, կլինի առանձնահատուկ բաժնի կենտրոնում։
(^22) Ղեւտացիների մասը եւ քաղաքի մասը իշխանի մասը կկիսեն երկու հատվածի, որ կտարածվի հյուսիսից Հուդայի,
հարավից Բենիամինի բաժինների միջեւ»։
(^23) «Ինչ վերաբերում է մնացած ցեղերին, ապա արեւելյան կողմերից մինչեւ արեւմուտք մեկ բաժին կլինի Բենիամինի
ցեղին։ 24 Բենիամինի սահմաններից հարավ՝ արեւելքից մինչեւ արեւմուտք, մեկ բաժին կստանա Շմավոնի ցեղը։
(^25) Շմավոնի սահմաններից հարավ՝ արեւելքից մինչեւ արեւմուտք, մեկ բաժին կստանա Իսաքարի ցեղը։ 26 Իսաքարի
սահմաններից հարավ՝ արեւելքից մինչեւ արեւմուտք, մեկ բաժին կստանա Զաբուղոնի ցեղը։ 27 Զաբուղոնի սահմաններից
հարավ՝ արեւելքից մինչեւ արեւմուտք, մեկ բաժին կստանա Գադի ցեղը։ 28 Գադի հարավային սահմանը՝ Թեմանից մինչեւ
Մարիմովթ-Կադեսի ջրերը եւ մինչեւ Մեծ ծովը, կլինի երկրի հարավային սահմանը։ 29 Ահա սա է այն երկիրը, որ վիճակով
բաժանելու եք Իսրայելի ցեղերին, եւ սրանք են նրանց բաժինները»,- ասում է Տերը՝ Աստված։
(^30) «Այժմ քաղաքի ելքի ու մուտքի դռների մասին. հյուսիսային ուղղությամբ, որ չորս հազար հինգ հարյուր ձողաչափ
երկարություն կունենա,^31 երեք դուռ կլինի։ Քաղաքի դռները պիտի կոչվեն Իսրայելի ցեղերի անուններով։ Հյուսիսային
կողմում. մի դուռը՝ Ռուբենի անունով, մի դուռը՝ Հուդայի եւ մի դուռը՝ Ղեւիի։ 32 Արեւելքի ուղղությամբ, որ նույնպես չորս
հազար հինգ հարյուր ձողաչափ երկարություն կունենա, երեք դուռ կլինի. մի դուռը՝ Հովսեփի անունով, մի դուռը՝
Բենիամինի եւ մի դուռը՝ Դանի։ 33 Հարավի ուղղությամբ, որը չորս հազար հինգ հարյուր ձողաչափ կունենա, երեք դուռ
կլինի. մի դուռը՝ Շմավոնի անունով, մի դուռը՝ Իսաքարի եւ մի դուռը՝ Զաբուղոնի։ 34 Արեւմուտքի ուղղությամբ էլ, որը
չորս հազար հինգ հարյուր ձողաչափ կունենա, երեք դուռ կլինի. մի դուռը՝ Գադի անունով, մի դուռը՝ Ասերի եւ մի դուռը՝


Նեփթաղիմի։ 35 Ընդհանուր շրջագիծը՝ տասնութ հազար ձողաչափ։ Եվ այդ օրից քաղաքի անունը կլինի “Տերն այնտեղ
է”»։

