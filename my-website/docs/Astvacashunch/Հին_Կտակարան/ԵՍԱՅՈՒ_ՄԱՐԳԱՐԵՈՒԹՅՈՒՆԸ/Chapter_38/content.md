
Եզեկիայի հիվանդությունը եւ ապաքինումը
(^1) Այն ժամանակ Եզեկիան մահացու հիվանդացավ. Ամոզի որդի Եսային եկավ նրա մոտ ու ասաց. «Այսպես է ասում
Տերը. “Պատվե՛ր տուր տանդ համար, որովհետեւ մեռնելու ես, չես ապրելու”»։
(^2) Եզեկիան երեսը շրջեց դեպի պատը, աղոթք արեց 3 ու ասաց. «Ո՛վ Տեր, հիշի՛ր ինձ, Տե՜ր, քանզի քո առաջ
արդարությամբ ու ճշմարիտ սրտով ընթացա եւ քո առջեւ հաճելի գործերը կատարեցի»։ Ապա դառնապես լաց եղավ
Եզեկիան։
(^4) Տերը, խոսքն ուղղելով Եսայուն, ասաց. (^5) «Գնա՛ եւ ասա՛ Եզեկիային, թե այսպես է ասում Տերը՝ քո հայր Դավթի
Աստվածը. “Լսեցի քո աղոթքի ձայնը եւ տեսա քո արցունքները. ահավասիկ քո կյանքի ժամանակի վրա ավելացնում եմ
տասնհինգ տարի.^6 Ասորեստանի արքայի ձեռքից պիտի փրկեմ քեզ ու այդ քաղաքը, պիտի պահապան լինեմ այդ
քաղաքին”։ 7 Եվ Տիրոջ կողմից թող սա նշան լինի քեզ, որ Աստված կատարելու է այն խոսքը, որ ասաց.^8 “Ահավասիկ ես
հետ եմ դարձնելու քո աստիճաններին ընկած ստվերը. քո տան տասը աստիճաններով ներքեւ իջած շողքը ես տասը
աստիճանով հետ եմ շրջելու”»։ Եվ շողքը բարձրացավ տասը աստիճան, հասավ այնտեղ, ուր ստվերն էր իջել։
(^9) Հուդայի երկրի արքա Եզեկիայի աղոթքն այն ժամանակ, երբ նա հիվանդացավ եւ ապաքինվեց հիվանդությունից։
(^10) _«Ես ասացի, որ երբ իմ օրերն սպառվեն,
մնացած տարիներս թողած՝ ընկնելու եմ գերեզմանի դռները։_
(^11) _Ասացի, որ երկրի վրա այլեւս չեմ տեսնի Աստծու փրկությունը,
ոչ էլ՝ այնտեղ բնակվողներից որեւէ մեկին։_
(^12) _Զրկվեցի իմ ազգատոհմից,_


թողեցի իմ մնացած կյանքը,
որը ելավ ու հեռացավ ինձնից,
ինչպես նա, որ քանդում է կանգուն տաղավարը։
Իմ հոգին ինձնից ահա ուր որ է պիտի անջատվի,
ինչպես ջուլհակի ոստայնը, որ մոտ է կտրվելու։
(^13) _Այն օրը ես հանձնվեցի մինչեւ առավոտ.
ասես առյուծը ջարդել էր իմ բոլոր ոսկորները.
ցերեկից գիշեր հանձնված մնացի։_
(^14) _Ճչում էի ծիծեռնակի պես
եւ աղավնու նման մնչում,
որովհետեւ աչքերս տկարացան նայելուց դեպի երկնքի բարձունքը՝
դեպի Տերը, որը փրկեց ինձ,
փարատեց իմ հոգու ցավերը,_
(^15) _եւ ինքն էլ սահմանեց իմ բոլոր տարիները՝ ի դառնություն իմ անձի։_
(^16) _Այդ մասին քեզ պատմվեց, Տե՛ր,
եւ դու արթնացրիր իմ հոգին,
ես մխիթարվեցի եւ ապրեցի։_
(^17) _Ահավասիկ խաղաղության փոխվեց իմ դառնությունը.
դու փրկեցիր իմ հոգին, որ չկործանվեմ,
ինձնից հետ վանեցիր իմ բոլոր մեղքերը։_
(^18) _Դժոխքում գտնվողները քեզ չեն փառաբանելու,
մեռածները չեն օրհնելու քեզ,
եւ ոչ էլ քո ողորմությանն են հուսալու
գերեզման իջածները։_
(^19) _Այլ ապրողները պիտի օրհնեն քեզ, ինչպես ես այժմ։
Այսուհետեւ մանուկներ պիտի ծնեմ,
որ պատմեն քո արդարության մասին,_
(^20) _ո՛վ փրկիչ իմ Տեր։
Եվ իմ կյանքի բոլոր օրերին
քո աստվածային տաճարի առաջ
չեմ դադարելու սաղմոսարանով օրհներգելու քեզ»։_
(^21) Ապա Եսային Եզեկիային ասաց.
_«Թզի չի՛ր վերցրու, մանրի՛ր եւ դի՛ր վերքիդ վրա, եւ կառողջանաս»։_
(^22) _Իսկ նա պատասխանեց. «Դա նշան է, որ Աստծու տաճարը պիտի մտնեմ»։_
