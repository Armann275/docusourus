
Ճառ Ժ
(^1) Որդյա՛կ, պահի՛ր իմ խոսքերը եւ իմ պատվիրանները պահի՛ր քո մեջ։ 1 ա Որդյա՛կ, պատվի՛ր Տիրոջը ու զորացի՛ր, եւ
բացի նրանից ուրիշ ոչ մեկից մի՛ երկնչիր։ 2 Որդյա՛կ, պահի՛ր իմ պատվիրանները եւ կապրես, նաեւ իմ խոսքերը, ինչպես
աչքի բիբը։ 3 Կապի՛ր նրանք քո մատներին եւ գրի՛ր սրտիդ ամբողջ երկայնքով։ 4 Ասա՛ իմաստությանը քեզ քույր լինի, եւ
հանճարը քեզ մտերի՛մ դարձրու,^5 որպեսզի քեզ պաշտպանեն օտար եւ չար կնոջից, երբ խոսքերի պատրանքներով նա
քեզ հրապուրի։
(^6) Իր տան պատուհանից աչքը հառած հրապարակին՝ 7 նայում է անմիտ պատանիներին եւ ընտրում մի երիտասարդի,
(^8) որ անցում է հրապարակով, նրա տան անկյան մոտով։ 9 Երբ իջնում է երեկոյան խավարը, երբ մտնում է գիշերը, եւ
դադարում շարժումը,^10 այդ կինը ընդառաջ է ելնում նրան պոռնկի կերպարանքով,^11 որ խելքահան անի հրայրքով ու
պագշոտությամբ։ Նա տանը չի մնում,^12 թափառում է մերթ դրսում, մերթ դարանակալ լինում հրապարակի
անկյուններում։ 13 Ապա տենչանքով համբուրում է մեկին եւ լրբենի տեսքով ասում նրան.^14 «Ես խաղաղության ուխտ էի
արել, այսօր աղոթքս կատարեցի,^15 դրա համար ընդառաջ ելա քեզ. ցանկացա երեսդ տեսնել, եւ ահա գտա քեզ։
(^16) Գահավորակս պատել եմ ծածկոցներով, եգիպտական պաստառներով զարդարել, (^17) անկողինս կրոկոս ծաղիկով
պատրաստել, եւ բնակարանս կինամոնով խնկել։ 18 Արի՛ մինչեւ առավոտ սիրով վայելենք եւ ցանկությանը տրվենք.^19 քանի
որ ամուսինս տանը չէ, այլ հեռու ճանապարհ է գնացել,^20 փողի քսակն իր ձեռքն է առել եւ շատ օրեր անց թերեւս տուն
գա»։ 21 Եվ մոլորեցնելով նրան բազում խոսքերով, խեղդող շուրթերով գայթակղելով նրան,^22 եւ նա հիմարացած գնալով
կնոջ հետեւից, ինչպես արջառը՝ կառափնարան, կամ ինչպես շունը՝ թոկը վզին,^23 կամ ինչպես եղջերուն՝ լյարդից
նետահարված, եւ թռչնի նման շտապում է դեպի ծուղակը ու չի գիտակցում, որ կորստի է մատնում իր հոգին։ 24 Արդ,
որդյա՛կ, լսի՛ր ինձ, եւ անսա՛ իմ բերանի խոսքերին։ 25 Մի՛ շեղիր սիրտդ դեպի նրա ճանապարհները եւ մի՛ մոլորվիր նրա
շավիղներում,^26 որովհետեւ շատերին խոցոտելով՝ տապալել է, եւ բազում են նրա կողմից սպանվածները։ 27 Նրա տունը
դժոխքի ճանապարհներ են, որոնք իջեցնում են մահվան շտեմարանները։
