
Հիսուսի հարությունը
( Մտթ. 28.1-8, Մրկ. 16.1-8, Ղուկ. 24.1-12)
(^1) Կիրակի օրը՝ առավոտյան արշալույսին, դեռ չլուսացած, Մարիամ Մագդաղենացին գերեզման եկավ ու տեսավ, որ
քարը գերեզմանի դռնից վերցված է։ 2 Անմիջապես վազեց եկավ Սիմոն Պետրոսի եւ այն մյուս աշակերտի մոտ, որին
սիրում էր Հիսուսը, ու նրանց ասաց. «Տիրոջը վերցրել են գերեզմանից, եւ չգիտենք, թե ո՛ւր են դրել նրան»։ 3 Պետրոսը եւ
մյուս աշակերտը ելան ու գերեզման գնացին։ 4 Երկուսով միասին էին վազում, բայց մյուս աշակերտն առաջ անցավ
Պետրոսից, ավելի շուտ հասավ ու առաջինը գերեզման մտավ։ 5 Եվ կռանալով տեսավ, որ կտավներն այնտեղ էին, բայց
ներս չմտավ։ 6 Եկավ նաեւ Սիմոն Պետրոսը, որ նրա հետեւից էր գալիս. մտավ գերեզման ու տեսավ, որ կտավներն
այնտեղ էին,^7 բայց վարշամակը, որ Հիսուսի գլխին էր, մյուս կտավների հետ չէր, այլ հատուկ ծալված մի տեղում էր։
(^8) Այն ժամանակ մտավ եւ մյուս աշակերտը, որ ավելի շուտ էր գերեզման եկել. տեսավ ու հավատաց, (^9) քանի որ դեռ չէին
հասկացել գրվածը. «Մեռելներից հարություն պիտի առնի»։ 10 Աշակերտները նորից տուն գնացին։
( _Մտթ_. 28.9-10, _Մրկ_. 16.9-14, _Ղուկ_. 24.13-49)
(^11) Բայց Մարիամը կանգնած էր գերեզմանի դուրսն ու լաց էր լինում։ Մինչ արտասվում էր, կռացավ դեպի գերեզմանը
(^12) եւ սպիտակների մեջ երկու հրեշտակների տեսավ, որոնք նստել էին. մեկը՝ գլխի, իսկ մյուսը՝ ոտքերի մոտ, այնտեղ,
որտեղ Հիսուսի մարմինն էր եղել։ 13 Եվ նրան ասացին. «Ո՛վ կին, ինչո՞ւ ես լալիս»։ Նա պատասխանեց. «Որովհետեւ իմ
Տիրոջը գերեզմանից վերցրել են, եւ չգիտեմ՝ ո՛ւր են դրել»։ 14 Երբ այս ասաց, թիկունքի կողմը շրջվեց ու տեսավ կանգնած
Հիսուսին, բայց չէր իմանում, որ Հիսուսն է։ 15 Հիսուսը նրան ասաց. «Ո՛վ կին, ինչո՞ւ ես լալիս, ո՞ւմ ես փնտրում»։
Մարիամին թվաց, թե պարտիզպանն է, եւ ասաց նրան. «Տե՛ր, եթե դու ես նրան վերցրել, ասա՛ ինձ՝ ուր ես դրել նրան,
որպեսզի ես նրան վերցնեմ»։ 16 Հիսուսը նրան ասաց՝ Մարիա՛մ։ Նա էլ եբրայերեն դիմեց նրան ու ասաց՝ Ռաբբունի՛ (որ
թարգմանվում է «վարդապետ»)։ 17 Հիսուսը նրան ասաց. «Ինձ մի՛ մոտեցիր, քանի որ դեռ Հորս մոտ չեմ բարձրացել.
հիմա դու գնա՛ իմ եղբայրների մոտ ու նրանց ասա՛, որ ես բարձրանում եմ իմ Հոր եւ ձեր Հոր մոտ, իմ Աստծու եւ ձեր
Աստծու մոտ»։ 18 Մարիամ Մագդաղենացին եկավ ու աշակերտներին պատմեց, որ ինքը տեսել է Տիրոջը, եւ նա իրեն այս
է ասել։
(^19) Նույն կիրակի օրվա երեկոյան էր։ Աշակերտները հրեաների վախի պատճառով հավաքվել էին մի տան մեջ ու
փակել դռները։ Հանկարծ Հիսուսը եկավ, կանգնեց նրանց մեջտեղում ու նրանց ասաց. «Խաղաղությո՜ւն ձեզ»։ 20 Այս
ասելով՝ նրանց ցույց տվեց իր ձեռքերն ու կողը։ Աշակերտներն ուրախացան՝ Տիրոջը տեսնելով։ 21 Նա դարձյալ նրանց
ասաց. «Խաղաղությո՜ւն ձեզ. ինչպես իմ Հայրն ինձ ուղարկեց, ես էլ ձեզ եմ ուղարկում»։ 22 Երբ այս ասաց, նրանց վրա
փչեց ու ասաց. «Առե՛ք Սուրբ Հոգին։ 23 Եթե մեկի մեղքերը ներեք, նրան ներված կլինի. եթե մեկի մեղքերը չներեք, ներված
չի լինի»։
(^24) Իսկ Թովմասը՝ տասներկուսից մեկը՝ Երկվորյակ կոչվածը, նրանց հետ չէր, երբ Հիսուսը եկավ։ 25 Մյուս
աշակերտները նրան ասացին. «Տիրոջը տեսանք»։ Իսկ նա նրանց ասաց. «Մինչեւ չտեսնեմ նրա ձեռքերի վրա մեխերի
նշանը եւ իմ մատները մեխերի տեղերը չդնեմ ու իմ ձեռքը նրա կողի մեջ չխրեմ, չեմ հավատա»։
(^26) Ութ օր հետո աշակերտները դարձյալ ներսում էին, Թովմասն էլ՝ նրանց հետ։ Հիսուսը մտավ փակ դռներով,
կանգնեց մեջտեղում ու ասաց. «Խաղաղությո՜ւն ձեզ»։ 27 Ապա Թովմասին ասաց. «Բե՛ր քո մատները եւ դի՛ր այստեղ ու
տե՛ս իմ ձեռքերը, բե՛ր քո ձեռքն ու մտցրո՛ւ իմ կողի մեջ. մի՛ տարակուսիր, այլ հավատա՛»։ 28 Թովմասը պատասխանեց
նրան՝ Տե՛ր իմ եւ Աստվա՛ծ իմ։ 29 Հիսուսը նրան ասաց. «Հավատացիր, որովհետեւ տեսար ինձ. երանի՜ նրանց, որոնք չեն
տեսել, սակայն կհավատան»։
(^30) Իր աշակերտների առաջ Հիսուսը բազում այլ նշաններ էլ գործեց, որոնք այս գրքում գրված չեն։ 31 Բայց այսքանը
գրվեց, որպեսզի դուք հավատաք, որ Հիսուս Քրիստոսն է՝ Աստծու Որդին, եւ որպեսզի հավատաք ու նրա անունով
հավիտենական կյանքն ընդունեք։
