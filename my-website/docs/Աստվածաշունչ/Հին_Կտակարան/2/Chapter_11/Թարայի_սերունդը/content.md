
Բաբելոնի աշտարակը
(^1) Այն ժամանակ ողջ երկրով մեկ մարդիկ մեկ լեզու ունեին եւ նույն բառերը։ 2 Երբ նրանք արեւելքից շարժվեցին,
Սենաար երկրում մի դաշտավայր գտան եւ բնակվեցին այնտեղ։ 3 Եվ միմյանց ասացին. «Եկեք աղյուս թափենք ու այն
թրծենք հրով»։ Եվ նրանք աղյուս ունեցան՝ իբրեւ քար, եւ կուպր՝ իբրեւ շաղախ։ 4 Այնուհետեւ ասացին. «Եկեք մեզ համար
մի քաղաք կառուցենք եւ մի աշտարակ, որի գագաթը հասնի մինչեւ երկինք, եւ մեզ համար անուն ստեղծենք ողջ երկրի
վրա սփռվելուց առաջ»։ 5 Տերն իջավ՝ տեսնելու այն քաղաքն ու աշտարակը, որ կառուցում էին մարդկանց որդիները։
(^6) Եվ Տերն ասաց. «Սրանք մեկ ազգ են, մեկ լեզու ունեն եւ սկսել են այս կառուցել։ Արդ, ոչինչ չի պակասում նրանց՝ իրենց
ցանկությունն ի կատար ածելու։ 7 Եկեք իջնենք եւ խառնենք նրանց լեզուներն այնպես, որ մեկը մյուսին չհասկանա»։ 8 Եվ
Տերը՝ Աստված, այնտեղից նրանց սփռեց ողջ երկրի երեսին, եւ նրանք դադարեցին քաղաքն ու աշտարակը կառուցելուց։
(^9) Այդ պատճառով էլ այն կոչվեց Խառնակություն [* _Բաբել_ ], որովհետեւ Տերը՝ Աստված, այնտեղ խառնեց ամբողջ երկրի
բնակիչների լեզուները եւ այնտեղից նրանց սփռեց ողջ աշխարհով։


#### ԱԲՐԱՀԱՄԻ ՊԱՏՄՈՒԹՅՈՒՆԸ

(11.10 – 25.11)
Սեմի սերունդը
( Ա Մն. 1.24-27)
(^10) ԱՅՍ Է ՍԵՄԻ ՍԵՐՆԴԱԲԱՆՈՒԹՅՈՒՆԸ։ Սեմը հարյուրամյա հասակում՝ ջրհեղեղից հետո երկրորդ տարում,
ծնեց Արփաքսադին։ 11 Սեմն Արփաքսադին ծնելուց հետո ապրեց եւս հինգ հարյուր տարի, ծնեց ուստրեր ու դուստրեր
եւ մեռավ։
(^12) Արփաքսադը հարյուր երեսունհինգ տարեկան հասակում ծնեց Սաղային։ 13 Արփաքսադը Սաղային ծնելուց հետո
ապրեց եւս երեք հարյուր երեսուն տարի, ծնեց ուստրեր ու դուստրեր եւ մեռավ։
(^14) Սաղան հարյուր երեսուն տարեկան հասակում ծնեց Եբերին։ 15 Սաղան Եբերին ծնելուց հետո ապրեց եւս երեք
հարյուր երեսուն տարի, ծնեց ուստրեր ու դուստրեր եւ մեռավ։
(^16) Եբերը հարյուր երեսունչորս տարեկան հասակում ծնեց Փաղեկին։ 17 Եբերը Փաղեկին ծնելուց հետո ապրեց եւս
երկու հարյուր յոթանասուն տարի, ծնեց ուստրեր ու դուստրեր եւ մեռավ։
(^18) Փաղեկը հարյուր երեսունչորս տարեկան հասակում ծնեց Ռագավին։ 19 Փաղեկը Ռագավին ծնելուց հետո ապրեց
եւս երկու հարյուր ինը տարի, ծնեց ուստրեր ու դուստրեր եւ մեռավ։
(^20) Ռագավը հարյուր երեսուներկու տարեկան հասակում ծնեց Սերուքին։ 21 Ռագավը Սերուքին ծնելուց հետո ապրեց
եւս երկու հարյուր յոթ տարի, ծնեց ուստրեր ու դուստրեր եւ մեռավ։
(^22) Սերուքը հարյուր երեսուն տարեկան հասակում ծնեց Նաքովրին։ 23 Սերուքը Նաքովրին ծնելուց հետո ապրեց եւս
երկու հարյուր տարի, ծնեց ուստրեր ու դուստրեր եւ մեռավ։
(^24) Նաքովրը յոթանասունինը տարեկան հասակում ծնեց Թարային։ 25 Նաքովրը Թարային ծնելուց հետո ապրեց եւս
հարյուր քսաներկու տարի, ծնեց ուստրեր ու դուստրեր եւ մեռավ։
(^26) Թարան յոթանասուն տարեկան հասակում ծնեց Աբրամին, Նաքովրին եւ Առանին։
(^27) ԱՅՍ Է ԹԱՐԱՅԻ ՍԵՐՆԴԱԲԱՆՈՒԹՅՈՒՆԸ։ Թարան ծնեց Աբրամին, Նաքովրին ու Առանին, իսկ Առանը ծնեց
Ղովտին։ 28 Առանը մեռավ իր հորից՝ Թարայից առաջ այն երկրում, որտեղ ծնվել էր՝ քաղդեացիների աշխարհում [* _Ուր_ ]։
(^29) Աբրամն ու Նաքովրը իրենց համար կանայք առան։ Աբրամի կնոջ անունը Սարայ էր, իսկ Նաքովրի կնոջ անունը՝
Մեղքա, որը դուստրն էր Առանի. նա հայրն էր Մեղքայի եւ Հեսքայի։ 30 Սարայն ամուլ էր եւ չէր ծնում։
(^31) Թարան իր հետ վերցրեց իր որդի Աբրամին, իր որդի Նաքովրին, իր որդի Առանի որդի Ղովտին, իր հարս Սարային՝
իր որդի Աբրամի կնոջը, եւ նրանց հանեց քաղդեացիների աշխարհից, որպեսզի գնան քանանացիների երկիրը։ Բայց
Խառան հասնելով՝ բնակվեցին այնտեղ։ 32 Թարայի օրերը Խառանում եղան երկու հարյուր հինգ տարի, եւ մեռավ
Խառանում։
