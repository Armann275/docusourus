
Առավոտյան աղոթք
(^1) _Դպրապետին՝ ժառանգորդների համար։ Սաղմոս Դավթի_
(^2) _Ո՛ւնկն դիր, Տե՜ր, իմ խոսքերին
Եվ նկատի՛ առ իմ աղաղակը։_
(^3) _Հոգածո՛ւ եղիր աղոթքիս ձայնին,
Թագավո՛ր իմ, Աստվա՜ծ իմ։
Աղաչում եմ քեզ, Տե՜ր,_
(^4) _Առավոտ վաղ լսի՛ր ձայնս.
Առավոտ վաղ պատրաստ կլինեմ
Քո առաջ կանգնելու։_
(^5) _Դու անօրենություն չես կամենում,
Չարերը քեզ մոտ չեն բնակվում,_
(^6) _Եվ անօրենները չեն բնակվելու քո աչքերի առջեւ։
Անօրենություն գործողներին ատում ես դու,_
(^7) _Կորստի ես մատնում ստախոսներին։
Արյունահեղ եւ նենգավոր մարդը, Տե՜ր,_


_Պիղծ է քեզ համար,_

(^8) _Բայց ես քո առատ ողորմության շնորհիվ
Տունդ կմտնեմ,
Կերկրպագեմ քո երկյուղով
Քո սուրբ տաճարում։_
(^9) _Տե՜ր, առաջնորդի՛ր ինձ քո արդարությամբ,
Որպեսզի իմ թշնամիները զղջան,
Ուղի՛ղ արա իմ ճանապարհները քո առաջ։_
(^10) _Նրանց բերանների մեջ
Ճշմարտություն չկա,
Եվ նրանց սրտերը նանրացած են,
Նրանց կոկորդները բաց են գերեզմանի պես,
Նրանք նենգավոր եղան իրենց լեզուներով։_
(^11) _Դատի՛ր նրանց, ո՜վ Աստված,
Թող նրանց խորհուրդները կործանվեն։
Իրենց ամբարշտությունների պատճառով
Մերժի՛ր նրանց,
Որովհետեւ քեզ դառնացրին։_
(^12) _Ուրախ պիտի լինեն քեզ հուսացողները
Եվ հավիտյան ցնծան,
Եվ դու նրանց մեջ պիտի բնակվես։
Քո անունը սիրողները բոլորն էլ
Պիտի հպարտանան քեզանով,_
(^13) _Որովհետեւ դու պիտի օրհնես արդարին,
Ո՜վ Տեր, քո հաճության զրահով պսակեցիր մեզ։_
