
Սամարացի կինը
(^1) Երբ Հիսուսն իմացավ, որ փարիսեցիները լսել են, թե ինքն ավելի շատերին է աշակերտ դարձնում եւ մկրտում, քան
Հովհաննեսը 2 (թեպետեւ ոչ թե Հիսուսն ինքն էր մկրտում, այլ նրա աշակերտները),^3 թողեց Հրեաստանը եւ վերստին
եկավ Գալիլեա։ 4 Եվ պետք է անցներ Սամարիայով։ 5 Եկավ Սամարիայի մի քաղաք, որի անունն էր Սյուքար, մոտիկ այն
ագարակին, որ Հակոբը տվել էր իր որդուն՝ Հովսեփին։ 6 Այնտեղ էր Հակոբի աղբյուրը։ Եվ ահա Հիսուսը, ճանապարհից
հոգնած, նստեց աղբյուրի մոտ։ Կեսօրին մոտ էր:
(^7) Սամարիայից մի կին եկավ՝ ջուր հանելու. Հիսուսը նրան ասաց. «Ինձ խմելու ջո՛ւր տուր» (^8) (քանի որ նրա
աշակերտները գնացել էին քաղաք՝ ուտելիք գնելու)։ 9 Սամարացի կինը նրան պատասխանեց. «Դու, որ հրեա ես, ինչպե՞ս
ես ինձնից՝ սամարացի կնոջից, խմելու ջուր ուզում» (որովհետեւ հրեաները սամարացիների հետ երբեք չէին շփվում)։
(^10) Հիսուսը նրան պատասխանեց ու ասաց. «Եթե միայն գիտենայի՜ր Աստծու պարգեւները, եւ թե ով է, որ քեզ ասում է՝
“Ինձ խմելու ջուր տուր”, գուցե դու ինքդ նրանից ուզեիր, եւ նա քեզ կենդանի ջուր կտար»։ 11 Կինը նրան ասաց. «Տե՛ր,
սակայն դու անգամ դույլ չունես, իսկ այս ջրհորն էլ խորն է. ուրեմն կենդանի ջուր որտեղի՞ց կունենաս։ 12 Մի՞թե դու
ավելի մեծ մեկն ես, քան մեր հայր Հակոբը, որ ջրհորը մեզ է տվել, եւ ինքը, իր որդիներն ու հոտերն էլ խմել են սրանից»:
(^13) Հիսուսը նրան պատասխանեց ու ասաց. «Ով այս ջրից խմի, նորից կծարավի, բայց ով խմի այն ջրից, որ ես եմ
տալու նրան, հավիտյան չպիտի ծարավի։ 14 Իսկ այն ջուրը, որ ես նրան տալու եմ, նրա մեջ կդառնա բխող ջրի աղբյուր
հավիտենական կյանքի համար»։ 15 Կինն ասաց նրան. «Տե՛ր, տո՛ւր ինձ այդ ջուրը, որպեսզի չծարավեմ եւ այստեղ չգամ
ջուր հանելու»։ 16 Հիսուսը նրան ասաց. «Գնա՛, ամուսնուդ կանչի՛ր եւ արի՛ այստեղ»։ 17 Կինը պատասխան տվեց նրան եւ
ասաց. «Ամուսին չունեմ»։ Հիսուսը նրան ասաց. «Լա՛վ ասացիր, թե՝ ամուսին չունեմ,^18 որովհետեւ հինգ մարդ ես փոխել,
եւ նա, որին այժմ ունես, քո ամուսինը չէ. այդ ճիշտ ասացիր»։ 19 Կինը նրան ասաց. «Տե՛ր, ինձ թվում է, թե դու մարգարե
ես։ 20 Մեր հայրերն այս լեռան վրա երկրպագություն արեցին, իսկ դուք ասում եք, թե միայն Երուսաղեմն է այն տեղը,
որտեղ արժան է երկրպագել»։ 21 Հիսուսը նրան ասաց. «Ո՛վ կին, հավատա՛ ինձ, որ կգա ժամանակը, երբ ո՛չ այս լեռան
վրա եւ ո՛չ էլ Երուսաղեմում կերկրպագեն Հորը։ 22 Դուք երկրպագում եք նրան, ում չգիտեք, իսկ մենք երկրպագում ենք
նրան, ում գիտենք, որովհետեւ փրկությունը հրեաներից է։ 23 Բայց կգա ժամանակը, եւ արդեն իսկ է, երբ ճշմարիտ
երկրպագողները կերկրպագեն Հորը հոգով եւ ճշմարտությամբ, քանի որ Հայրն էլ իրեն այդպիսի երկրպագողներ է
ուզում։ 24 Հոգի է Աստված, եւ նրան երկրպագողները պետք է հոգով ու ճշմարտությամբ երկրպագեն»։
(^25) Կինն ասաց նրան. «Գիտեմ, որ Մեսիան (Քրիստոս անվանված) պիտի գա. երբ գա, նա մեզ ամեն ինչ կպատմի»։
(^26) Հիսուսը նրան ասաց. «Այդ ես եմ, որ խոսում եմ քեզ հետ»։ 27 Եվ այդ խոսքի վրա նրա աշակերտները եկան ու
զարմանում էին, որ նա խոսում էր այդ կնոջ հետ, բայց նրանցից ոչ ոք չասաց, թե՝ ի՞նչ ես ուզում կամ ի՞նչ ես խոսում դրա
հետ։ 28 Կինը թողեց իր սափորը եւ քաղաք գնաց ու ասաց մարդկանց.^29 «Եկե՛ք, տեսե՛ք մի մարդու, որ ինձ ասաց այն
բոլորը, ինչ արել եմ. արդյոք նա՞ է Քրիստոսը»։ 30 Քաղաքից ելան ու գալիս էին նրա մոտ։
(^31) Մինչ նրանք կգային, աշակերտներն աղաչում էին նրան ու ասում. «Ռաբբի՛, հա՛ց կեր»։ 32 Իսկ նա ասաց նրանց.
«Ես ուտելու կերակուր ունեմ, որ դուք չգիտեք»։ 33 Աշակերտներն իրար մեջ ասում էին՝ «Արդյոք մեկը նրան ուտելու բա՞ն
է բերել»։ 34 Հիսուսը նրանց ասաց. «Իմ կերակուրն այն է, որ կամքը կատարեմ նրա, ով ինձ ուղարկել է, եւ կատարեմ նրա
գործը։ 35 Չէ՞ որ դուք եք ասում. “Չորս ամիս եւս, եւ հունձը կհասնի”։ Ահա ես ասում եմ ձեզ. բարձրացրե՛ք ձեր աչքերը եւ
տեսե՛ք արտերը, որ սպիտակել են ու հասել հնձի համար։ 36 Ով հնձում է, վարձ է ստանում ու հավիտենական կյանքի
համար պտուղ է կուտակում, որպեսզի սերմանողն ու հնձողը հավասարապես ցնծան։ 37 Քանզի հենց սրանով է ճշմարիտ
այն խոսքը, թե՝ “Այլ է սերմանողը եւ այլ՝ հնձողը”։ 38 Ես ուղարկեցի ձեզ հնձելու այն, ինչը դուք չէիք ցանել. ուրիշներն
աշխատանք թափեցին, իսկ դուք նրանց վաստակի մեջ մտաք»։
(^39) Եվ սամարացիների այդ քաղաքից շատերը հավատացին նրան այն կնոջ խոսքի համար, որ վկայեց, թե՝ «Ինձ ասաց
այն բոլորը, ինչ ես արել էի»։
(^40) Իսկ երբ սամարացիները նրա մոտ եկան, աղաչում էին, որ իրենց մոտ մնա, եւ նա այնտեղ մնաց երկու օր։ 41 Ուրիշ
շատերն էլ նրան հավատացին իր խոսքի համար 42 եւ կնոջն ասում էին. «Այսուհետեւ քո խոսքերի համար չէ, որ հավատում
ենք, որովհետեւ մենք ինքներս լսեցինք նրանից եւ գիտենք, որ նա՛ է ճշմարտապես Փրկիչն աշխարհի»։
(^43) Եվ երկու օր հետո նա ելավ այնտեղից եւ գնաց Գալիլեա։ 44 Թեեւ Հիսուսն ինքն իսկ վկայել էր, թե մարգարեն իր
գավառում պատիվ չունի,^45 բայց երբ Գալիլեա եկավ, գալիլեացիները նրան ընդունեցին, որովհետեւ նրանք եւս տեսել էին
այն բոլոր նշանները, որ նա արեց Երուսաղեմում՝ տոնի օրը, քանի որ նրանք էլ էին եկել տոնին։
(^46) Հիսուսը դարձյալ եկավ Գալիլեայի Կանա քաղաքը, որտեղ ջուրը գինու էր վերածել, եւ այնտեղ էր մնում։
Թագավորական ընտանիքից մեկը կար, որի որդին հիվանդ էր Կափառնաումում։ 47 Երբ նա լսեց, թե Հիսուսը
Հրեաստանից Գալիլեա է եկել, եկավ նրա մոտ եւ աղաչում էր, որ Կափառնաում իջնի ու իր որդուն բժշկի, քանի որ
մահամերձ էր։ 48 Հիսուսը նրան ասաց. «Մինչեւ որ նշաններ ու զարմանալի գործեր չեք տեսնում, չեք հավատում»։
(^49) Թագավորազնը նրան ասաց. «Տե՛ր, իջի՛ր, քանի դեռ իմ որդին չի մեռել»։ 50 Հիսուսը նրան ասաց. «Գնա՛, քո որդին
կենդանի է»։ Եվ մարդը հավատաց Հիսուսի ասած խոսքին ու գնաց։ 51 Եվ մինչ իջնում էր, նրա ծառաներն ընդառաջ ելան
նրան, ավետիս տվեցին ու ասացին, որ նրա որդին կենդանի է։ 52 Նա հարցրեց նրանց, թե ո՞ր ժամին ապաքինվեց։ Նրան
ասացին. «Երեկ՝ հետմիջօրեի ժամը մեկին, ջերմը նրան թողեց»։ 53 Հայրը հասկացավ, որ այդ ժամին էր, երբ Հիսուսը


նրան ասաց՝ «Քո որդին կենդանի է»։ Եվ հավատացին՝ ինքն ու իր ամբողջ ընտանիքը։ 54 Այս դարձյալ երկրորդ նշանն
էր, որ արեց Հիսուսը՝ Հրեաստանից Գալիլեա գալուց հետո։
