
Հոգեգալուստ
(^1) Պենտեկոստեի օրերը լրանալուց հետո բոլորը միասիրտ ու միատեղ էին։ 2 Եվ հանկարծ երկնքից սաստիկ հողմի
նման մի ձայն հնչեց ու լցրեց ամբողջ տունը, որտեղ նստած էին։ 3 Եվ նրանց երեւացին բաժանված հրեղեն լեզուներ,
որոնք նստեցին նրանցից յուրաքանչյուրի վրա։ 4 Եվ ամենքն էլ լցվեցին Սուրբ Հոգով ու սկսեցին խոսել ուրիշ լեզուներով,
ինչպես որ Սուրբ Հոգին խոսել էր տալիս նրանց։ 5 Եվ այդ պահին Երուսաղեմում էին գտնվում բարեպաշտ հրեաներ՝
երկյուղած մարդիկ, երկնքի տակ ապրող բոլոր ազգերից։ 6 Եվ երբ այս ձայնը լսվեց, բազմությունը հավաքվեց ու խռնվեց,
որովհետեւ լսում էին, որ նրանք խոսում էին իրենցից յուրաքանչյուրի լեզվով։ 7 Ամենքը սքանչանում էին եւ զարմանում՝
ասելով միմյանց. «Չե՞ք տեսնում, բոլոր այս խոսողները գալիլեացիներ են.^8 բայց մենք ինչպե՞ս ենք նրանց լսում մեր
յուրաքանչյուրի բարբառով, որի մեջ ծնվել ենք։ 9 Մենք՝ պարթեւներ, մարեր ու իլամացիներ, Միջագետքում,
Հրեաստանում, Գամիրքում, Պոնտոսում, Ասիայում,^10 Փռյուգիայում եւ Պամփյուլիայում, Եգիպտոսում եւ Կյուրենիայի
հարեւան Լիբիայի շրջաններում բնակվողներ, հռոմեացի եկվորներ,^11 թե՛ հրեաներ եւ թե՛ հրեության դարձածներ,
կրետացիներ ու արաբներ, եւ լսում ենք, որ նրանք մեր լեզուներով խոսում են Աստծու մեծագործությունների մասին»։
(^12) Բոլորը սքանչանում էին, զարմանում եւ միմյանց ասում. «Ի՞նչ կարող է լինել սա»։ 13 Իսկ ուրիշներ ծաղրելով ասում էին.
«Հարբած են»։
(^14) Պետրոսը, տասնմեկի հետ վեր կենալով, բարձրացրեց իր ձայնը եւ ասաց. «Ո՛վ հրեաստանցիներ եւ ամենքդ, որ
Երուսաղեմում եք գտնվում, այս թող հայտնի լինի ձեզ, եւ ակա՛նջ դրեք իմ խոսքերին.^15 սրանք հարբած չեն, ինչպես դուք
եք կարծում, քանի որ դեռ օրվա երրորդ ժամն է։ 16 Այլ այս է, որ ասվեց Հովել մարգարեի բերանով.
(^17) _“Եվ վերջին օրերին պիտի լինի,-
ասում է Աստված,-
որ իմ Հոգուց պիտի հեղեմ ամեն մարմնի վրա,
եւ ձեր որդիներն ու ձեր դուստրերը պիտի մարգարեանան.
ձեր երիտասարդները տեսիլներ
եւ ձեր ծերերը երազներ պիտի տեսնեն։_
(^18) _Եվ իմ ծառաների ու իմ աղախինների վրա
այն օրերին իմ Հոգուց պիտի հեղեմ,
եւ նրանք պիտի մարգարեանան։_
(^19) _Զարմանահրաշ գործեր պիտի ցույց տամ վերը՝ երկնքում,
եւ նշաններ ներքեւում՝ երկրի վրա՝
արյուն եւ հուր եւ ծխի մրրիկ։_
(^20) _Արեգակը խավարի պիտի փոխակերպվի,
լուսինն էլ արյան պես կարմիր պիտի դառնա,
քանի դեռ չի եկել Տիրոջ մեծ ու երեւելի օրը։_
(^21) _Եվ այնպես պիտի լինի,
որ Տիրոջ անունը կանչող ամեն ոք պիտի փրկվի” (Հվլ. 2.28-32)։_
(^22) Ո՛վ իսրայելացիներ, լսե՛ք այս խոսքերը. Հիսուս Նազովրեցուն՝ այն մարդուն, որին Աստված ձեզ ցույց տվեց
զորությամբ, նշաններով ու զարմանահրաշ գործերով, որոնք Աստված, ինչպես արդեն գիտեք, նրա միջոցով գործեց ձեր
մեջ։ 23 Աստծու սահմանած խորհրդով եւ կանխագիտությամբ անօրենների ձեռքը մատնելով՝ խաչափայտի վրա գամեցիք
ու սպանեցիք նրան,^24 ում Աստված հարություն տվեց՝ քանդելով մահվան կապանքները, քանի որ կարելի չէր, որ մահն
իշխեր նրա վրա։ 25 Դավիթն ինքը Հիսուսի մասին ասում է.
_“Տիրոջը սկզբից իսկ ամեն ժամ տեսնում էի իմ առաջ,
որովհետեւ իմ աջ կողմում էր, որպեսզի չսասանվեի._
(^26) _դրա համար իմ սիրտն ուրախացավ,
լեզուս ցնծաց,
մարմինս էլ պիտի ապրի հույսով։_
(^27) _Որովհետեւ իմ անձը գերեզմանում չես թողնելու
եւ ոչ էլ թույլ ես տալու, որ քո սրբի մարմինն ապականվի._
(^28) _ինձ ցույց տվեցիր կյանքի ճանապարհները,
քաղցրորեն լցրիր ինձ քո ներկայության ուրախությամբ” (Սաղ. 15(16).8-11)։_
(^29) Ո՛վ եղբայրներ, Դավիթ նախահոր մասին պետք է վստահությամբ ասել ձեզ, որ եւ՛ մեռավ, եւ՛ թաղվեց, ու նրա
գերեզմանը կա մեր մեջ մինչեւ այսօր.^30 բայց որովհետեւ նա մարգարե էր եւ գիտեր, որ _Աստված նրան երդմամբ խոստացավ
նրա որովայնի պտղից մեկին նստեցնել իր գահի վրա_ (Սաղ. 131(132).11, Բ Թագ. 7.12),^31 ուստի մարգարեաբար խոսեց
Քրիստոսի հարության մասին, թե՝ _“Նրա հոգին գերեզմանում չմնաց, եւ ոչ էլ նրա մարմինն ապականություն տեսավ”։_


(^32) Այս Հիսուսին Աստված հարություն տվեց, որին մենք ամենքս վկա ենք։ 33 Աստծու զորությամբ բարձրանալով՝
Հորից ընդունեց Սուրբ Հոգին, որ նրան խոստացված էր, այն առատորեն բաշխեց մեզ, ինչպես դուք այժմ տեսնում ու
լսում եք.^34 իսկ որ Դավիթը երկինք չէր ելել, ինքն իսկ ասում է.
_“Տերն ասաց իմ Տիրոջը՝
նստի՛ր իմ աջ կողմում,_
(^35) _մինչեւ որ քո թշնամիներին ոտքերիդ տակ դնեմ իբրեւ պատվանդան” (Սաղ. 109(110).1)։_
(^36) Արդ, Իսրայելի ամբողջ տունը վստահաբար թող իմանա, որ Աստված նրան եւ՛ Տեր, եւ՛ Օծյալ արեց, այն Հիսուսին,
որին դուք խաչեցիք»։
(^37) Այս լսելով՝ ներկաները զղջացին իրենց սրտերում եւ ասացին Պետրոսին ու մյուս առաքյալներին. «Ի՞նչ պիտի
անենք, եղբայրնե՛ր»։ 38 Պետրոսը դարձավ նրանց ու ասաց. «Ապաշխարե՛ք, եւ ձեզանից յուրաքանչյուրը թող մկրտվի
Տեր Հիսուս Քրիստոսի անունով՝ մեղքերի թողության համար, որով պիտի ընդունեք Սուրբ Հոգու պարգեւը։ 39 Քանզի
խոստումը ձեզ, ձեր որդիների եւ բոլոր հեռավորների համար է, որոնց կանչելու է Տերը՝ մեր Աստվածը»։ 40 Եվ Պետրոսն
ուրիշ շատ խոսքերով վկայություն էր բերում, մխիթարում նրանց ու ասում. «Ազատե՛ք ձեզ այս խոտորյալ սերնդից»։
(^41) Ոմանք, հոժարությամբ ընդունելով նրա խոսքը, մկրտվեցին, եւ այն օրը նրանք մոտ երեք հազար հոգով ավելացան։
(^42) Եվ նրանք շարունակ առաքյալների ուսուցման, հաղորդության, հացի բեկման ու աղոթքների մեջ էին։ 43 Ամեն
մարդու վրա ահ ու երկյուղ էր ընկել, որովհետեւ առաքյալների ձեռքով բազում նշաններ եւ զարմանահրաշ գործեր էին
կատարվում։ 44 Իսկ հավատացյալներն ամենքը միասին էին, եւ նրանց ունեցվածքն էլ ընդհանուր էր։ 45 Նրանք վաճառում
էին իրենց կալվածքներն ու հարստությունը եւ բաժանում բոլորի, ում ինչ որ պետք լիներ։ 46 Ամեն օր վաղ առավոտյան
միասին էին գնում տաճար, իսկ հացի բեկումը տներում էին կատարում՝ ուրախությամբ իրենց կերակուրը ճաշակելով։
Սրտի պարզությամբ 47 օրհնում էին Աստծուն եւ ամբողջ ժողովրդի մեջ հարգանք էին վայելում։ Եվ Տերն օրեցօր նրանց
խմբին փրկվածների էր ավելացնում։
