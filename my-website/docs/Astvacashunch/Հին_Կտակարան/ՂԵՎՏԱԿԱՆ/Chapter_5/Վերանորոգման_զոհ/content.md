
(^1) «Եթե մեկը մեղանչի, երբ հրավիրվի երդումով վկայություն տալու մի բանի մասին, որ տեսել է կամ տեղյակ է, եւ
չհայտնի, մեղքի տակ կընկնի։
(^2) Եթե մեկը դիպչի անմաքուր մի բանի, ինչպես օրինակ սատկածի կամ գազանի կողմից հոշոտվածի, լինեն դրանք
սողուն թե անմաքուր կենդանի, ինքն էլ կպղծվի ու մեղավոր կդառնա։ 3 Կամ դիպչի մարդկային ամեն տեսակի
պղծությունների, որոնց դիպչելիս մարդ պղծվում է, սակայն անգիտակից լինի իր մեղքին, եւ երբ գիտակցի այն, մեղավոր
կլինի։
(^4) Նա, ով խոստանա չար կամ բարի գործ կատարել եւ այդ խոստումը հաստատի երդմամբ, եւ հետո անդրադառնա,
որ սխալ է, թեկուզ եւ չանի, միեւնույն է, երկու դեպքում էլ մեղանչել է։ 5 Պետք է խոստովանի իր գործած մեղքերը։
(^6) Տիրոջ նկատմամբ կատարած իր հանցանքների ու գործած մեղքերի համար նա հոտից մի էգ գառ կամ մի էգ ուլ
թող մատուցի՝ իբրեւ մեղքի զոհ։ Քահանան թող քավի նրա մեղքերը, եւ նրա մեղքերը թող ներվեն։
(^7) Իսկ եթե կարողություն չունի ոչխարի, իր գործած մեղքերի համար երկու տատրակ կամ աղավնիների երկու ձագ
թող մատուցի. մեկը՝ մեղքի համար, մյուսը՝ որպես ողջակեզ։ 8 Դրանք թող բերի քահանային։ Քահանան նախ թող ներս
տանի մեղքի զոհը, գլուխը ոլորելով պոկի ողնաշարից, բայց մարմնից չանջատի։ 9 Նա զոհասեղանի պատին թող շաղ
տա մեղքի զոհի արյունից, իսկ մնացած արյունը թող քամի զոհասեղանի խարսխին, որովհետեւ մեղքի զոհ է։ 10 Երկրորդ
թռչունը թող ողջակեզ անի, ինչպես որ կարգն է։ Այդպես քահանան քավություն կտա նրա գործած մեղքերին, եւ նա
թողություն կստանա։
(^11) Եթե նա ի վիճակի չէ զույգ տատրակներ կամ աղավնիների երկու ձագեր մատուցելու, իր գործած մեղքերի
քավության համար թող նվիրաբերի մեկ տասներորդ գրիվ նաշիհ՝ իբրեւ մեղքի զոհ։ Դրա վրա թող ձիթայուղ չլցնի եւ
կնդրուկ չդնի, որովհետեւ մեղքի զոհ է։ 12 Նա այդ թող տանի քահանային, եւ քահանան, դրանից մի բուռ վերցնելով իբրեւ
հիշատակի բաժին, թող դնի Տիրոջ ողջակեզի զոհասեղանին, որովհետեւ մեղքի զոհ է։ 13 Քահանան թող քավի նրա
գործած մեղքերից յուրաքանչյուրը, եւ նրա մեղքը կներվի։ Մնացյալը թող պատկանի քահանային, ինչպես նաշիհի
ընծան»։
(^14) Տերն ասաց Մովսեսին. (^15) «Այն անձը, որ կվրիպի ու Տիրոջ սրբությունների հանդեպ ակամա կմեղանչի, իր
հանցանքի համար թող Տիրոջը ոչխարների հոտից հիսուն արծաթ սիկղ արժողությամբ, ըստ սրբարանի սիկղաչափի,
արատ չունեցող մի խոյ մատուցի,^16 թող հատուցի նաեւ սրբություններին հասցրած վնասը՝ դրան ավելացնելով արժեքի
մեկ հինգերորդը, եւ տա քահանային։ Քահանան հանցանքի քավության խոյով թող թողություն տա նրա հանցանքին եւ
ների նրան։
(^17) Այն անձը, որ անգիտակցաբար վրիպի՝ կատարելով բաներ, որոնք դեմ են Տիրոջ պատվիրաններին եւ մեղանչի,
սակայն ընդունի իր մեղքը,^18 իր հանցանքի թողության համար իր հոտից նա քահանային թող բերի մեկ արծաթ
արժողությամբ արատ չունեցող մի խոյ, որով քահանան թող քավի անգիտակցաբար գործած նրա մեղքը, եւ թողություն
տա նրան,^19 որովհետեւ հանցանք էր գործել Տիրոջ առջեւ»։
(^20) Տերն ասաց Մովսեսին. (^21) «Եթե մեկը մեղանչի եւ արհամարհի Տիրոջ պատվիրանները, ընկերոջ կողմից իրեն պահ
տրված ավանդը կամ գրավը ուրանա, հափշտակի կամ որեւէ վնաս հասցնի իր մերձավորին եւ 22 կամ կորած մի բան գտնի,
բայց ուրանա եւ սուտ երդում տա այս ամենից որեւէ բանի վերաբերյալ, որոնք անում է մարդ եւ դրանով իսկ մեղանչում,
(^23) երբ այսպիսի գործերով մեղանչի եւ հանցանքի մեջ ընկնի, նա պետք է հատուցի իր հափշտակածը կամ իր հասցրած
վնասը, կամ իրեն պահ տրված ավանդը կամ կորածը, որ գտել է։ 24 Այն ամենը, որոնց մասին սուտ երդում է տվել, պետք
է հատուցի ամբողջությամբ, դրան ավելացրած նաեւ վնասի մեկ հինգերորդը։ Ումը որ լինի, թող հատուցի նույն օրը, երբ
իր մեղքը հայտնի դառնա։ 25 Իր գործած մեղքի համար նա Տիրոջը պետք է հոտից, իր գործած հանցանքի արժողության
համաձայն, արատ չունեցող մի խոյ մատուցի։ 26 Քահանան Տիրոջ առջեւ թող քավություն անի նրա համար նրա այն
հանցանքը, որ նա գործել է, եւ թողություն տա նրան»։

