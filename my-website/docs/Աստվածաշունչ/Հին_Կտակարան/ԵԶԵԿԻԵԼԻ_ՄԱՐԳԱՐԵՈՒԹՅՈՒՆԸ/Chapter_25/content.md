
Մարգարեություն ամովնացիների դեմ
(^1) Տիրոջ խոսքն ինձ ուղղվեց ու ասաց. (^2) «Մարդո՛ւ որդի, դեմքդ ուղղի՛ր ամովնացիների դեմ եւ մարգարեացի՛ր նրանց
վերաբերյալ։ 3 Ամովնացիներին կասես. “Լսե՛ք Ամենակալ Տիրոջ պատգամները։ Ամենակալ Տերն այսպես է ասում. այն
բանի համար, որ չարախնդացիք իմ պղծված սրբարանի, կործանված Իսրայելի երկրի, գերության մատնված Հուդայի
տան վրա,^4 այդ պատճառով ես ձեզ ահա մատնում եմ Կեդեմի որդիների ձեռքը՝ որպես ժառանգություն։ Իրենց
մեղքերով բնակվելու են քո մեջ, իրենց վրանները կանգնեցնելու են քո մեջ, ուտելու են քո պտուղը, խմելու քո կաթը։
(^5) Ամովնացիների քաղաքը տալու եմ ուղտերին՝ արածելու, իսկ ամովնացիներին՝ արածող հոտերին։ Ու կիմանաք, որ ես
եմ Տերը։ 6 Տերը՝ Աստված, այսպես է ասում. “Այն բանի համար, որ ձեռքերովդ ծափ զարկեցիր ու ոտքերովդ դոփեցիր,
հոգեպես ուրախացար Իսրայելի երկրի վրա,- 7 այդ պատճառով ահա ես ձեռքս քո դեմ եմ պարզելու եւ քեզ ավար եմ
դարձնելու ազգերի մեջ։ Քեզ ոչնչացնելու եմ ժողովուրդների միջից, քեզ հաստատապես կորստյան եմ մատնելու
երկրների միջից։ Ու կիմանաս, որ ես եմ Տերը”»։
(^8) Մովաբի դեմ։ «Ամենակալ Տերն այսպես է ասում. “Այն բանի համար, որ Մովաբն ու Սեիրն ասացին, թե՝ “Ահա
ինչպես մյուս ազգերն են, նույնպես էլ Իսրայելի եւ Հուդայի տունն է,^9 այդ պատճառով ահա ես թուլացնելու եմ Մովաբի
թիկունքը քաղաքների բարձրավանդակների կողմից, ընտրագույն երկիրը՝ Բեթի ու Ասիմոթի տունը, որ քաղաքի
աղբյուրից ավելի վերեւ է՝ ծովեզերքի մոտերքը։ 10 Կեդեմի որդիներին էլ, ամովնացիների հետ, տվել եմ նրան՝ որպես
ժառանգություն, որպեսզի ամովնացիների հիշատակն ազգերի մեջ չմնա։ 11 Մովաբից էլ եմ վրեժխնդիր լինելու։ Ու
կիմանան, որ ես եմ Տերը”»։
(^12) Եդովմի դեմ։ «Ամենակալ Տերն այսպես է ասում. “Այն բանի համար, որ Եդովմը վրեժխնդիր եղավ Հուդայի տնից,
ոխ պահեց ու վրեժ պահանջեց,^13 այդ պատճառով Ամենակալ Տերն այսպես է ասում. ձեռքս պարզելու եմ Եդովմի դեմ,
նրա միջից ոչնչացնելու եմ մարդ ու անասուն եւ այն անապատի եմ վերածելու, իսկ ովքեր Թեմանից փախուստի են
դիմել, սրից են ընկնելու։ 14 Եդովմից Իսրայելի իմ ժողովրդի միջոցով եմ վրեժխնդիր լինելու. Եդովմի հետ վարվելու են
իմ բարկության ու զայրույթի համեմատ։ Ու կճանաչեն իմ վրեժխնդրությունը”»,- ասում է Ամենակալ Տերը։
(^15) Փղշտացիների դեմ։ «Այդ մասին Ամենակալ Տերն այսպես է ասում. “Այն բանի համար, որ այլազգիները ոխ
պահեցին, զայրույթով ու չարախնդությամբ վրեժխնդրություն գրգռեցին՝ իսպառ ոչնչացնելու,- 16 ուստի Ամենակալ Տերն
այսպես է ասում. ահա ես ձեռքս պարզելու եմ այդ այլազգիների դեմ, ոչնչացնելու եմ այդ կրետացիներին, կորստյան եմ
մատնելու մնացած ծովեզերաբնակներին 17 ու նրանցից վրեժխնդիր եմ լինելու մեծամեծ կշտամբանքներով ու
զայրույթով։ Ու կիմանան, որ ես եմ Ամենակալ Տերը, երբ նրանցից վրեժխնդիր լինեմ”»։
