
Մովաբի թագավորը Բաղաամի մոտ բանագնաց է ուղարկում
(^1) Այնտեղից մեկնելով՝ Իսրայելի որդիները բանակեցին Մովաբի արեւմտյան մասում՝ Հորդանան գետի մոտ, Երիքովի
դիմաց։
(^2) Բաղակը՝ Սեպփովրի որդին, տեսավ այն ամենը, ինչ Իսրայելն արեց ամորհացիներին։ 3 Մովաբը խիստ վախեցավ
այդ ժողովրդից, որովհետեւ նրանք շատ էին. Մովաբը զարհուրեց Իսրայելի որդիներից։ 4 Մովաբն ասաց Մադիամի
ծերակույտին. «Արդ այս ժողովուրդը կխժռի ամեն բան, որ մեր շուրջն է, այնպես, ինչպես արջառն է խժռում դաշտի
դալար խոտը»։ Բաղակը՝ Սեպփովրի որդին, այդ ժամանակ Մովաբի արքան էր։ 5 Նա պատգամավորներ ուղարկեց
Բաղաամի՝ Բեովրի որդու մոտ, Փաթուրն քաղաքը, որ գետեզրին է, իր ազգակիցների երկիրը, որպեսզի կանչի նրան՝
ասելով. «Ահա մի ժողովուրդ է ելել Եգիպտոսից, որ ծածկել է երկրի երեսը եւ իջեւանել իմ մոտակայքում։ 6 Արդ, արի՛, ինձ
համար անիծի՛ր այս ժողովրդին, որովհետեւ նա ինձանից ուժեղ է։ Թերեւս կարողանանք կոտորել նրանցից ոմանց ու
հալածել մեր երկրից։ Գիտեմ, որ այն, ինչ դու օրհնում ես, օրհնված է, եւ ինչ անիծում ես, անիծված է»։
(^7) Մովաբի ծերակույտն ու Մադիամի ծերակույտը գնացին՝ իրենց ձեռքում ունենալով մոգության վարձը։ Նրանք
եկան Բաղաամի մոտ եւ հայտնեցին նրան Բաղակի խոսքերը։ 8 Եվ նրանց ասաց. «Այս գիշեր մնացե՛ք այստեղ, եւ ես ձեր
խնդրին պատասխան կտամ, ինչ Տերը կհայտնի ինձ»։ Մովաբի իշխանները գիշերեցին Բաղաամի մոտ։ 9 Աստված եկավ
Բաղաամի մոտ եւ նրան ասաց. «Ովքե՞ր են այս մարդիկ, որ քեզ մոտ են»։ 10 Բաղաամը պատասխանեց Աստծուն.
«Մովաբի արքա Բաղակը՝ Սեպփովրի որդին է ուղարկել նրանց ինձ մոտ եւ ասել.^11 “Ահա մի ժողովուրդ է ելել
Եգիպտոսից եւ ծածկել երկրի երեսը եւ իջեւանել իմ մոտակայքում։ Արդ, արի՛, ինձ համար անիծի՛ր նրանց, որպեսզի
թերեւս կարողանամ նրանց կոտորելով՝ հալածել իմ երկրից”»։ 12 Եվ Աստված ասաց Բաղաամին. «Մի՛ գնա նրանց հետ
եւ մի՛ անիծիր ժողովրդին, որովհետեւ նա օրհնյալ է»։ 13 Եվ Բաղաամը, առավոտյան վեր կենալով, ասաց Բաղակի
իշխաններին. «Վերադարձե՛ք ձեր տիրոջ մոտ, որովհետեւ Աստված թույլ չի տալիս ինձ, որ գամ ձեզ հետ»։ 14 Մովաբի


իշխանները վեր կացան, եկան Բաղակի մոտ ու ասացին. «Բաղաամը չկամեցավ գալ մեզ հետ»։ 15 Բաղակը սրանցից
ավելի շատ եւ պատվավոր իշխաններ ուղարկեց։ 16 Բաղաամի մոտ գալով՝ նրանք ասացին. «Այսպես է ասում Բաղակը՝
Սեպփովրի որդին. “Աղաչում եմ քեզ, շտապ ինձ մո՛տ արի,^17 որովհետեւ մեծապես պատվելու եմ քեզ, եւ ինչ էլ ասես,
կանեմ քեզ համար։ Արդ, արի՛, ինձ համար անիծի՛ր այս ժողովրդին”»։ 18 Բաղաամը պատասխան տվեց Բաղակի
իշխաններին՝ ասելով. «Եթե Բաղակն ինձ անգամ իր տնով լի արծաթ ու ոսկի տա, ես չեմ կարող ոտնահարել Տիրոջ՝
Աստծու խոսքը եւ այն իմ մտքում մեծ կամ փոքր դարձնել։ 19 Արդ, այս գիշեր մնացե՛ք այստեղ, որպեսզի իմանամ, թե
Տերն էլ ինչ կասի ինձ»։ 20 Գիշերն Աստված եկավ Բաղաամի մոտ եւ ասաց նրան. «Քանի որ քեզ կանչելու համար են եկել
այս մարդիկ, վե՛ր կաց, գնա՛ նրանց հետ, բայց կանես այն, ինչ ես կասեմ քեզ»։

Բաղաամի էշը խոսում է
(^21) Բաղաամը, առավոտյան վեր կենալով, համետեց իր էշը եւ գնաց Մովաբի իշխանների հետ։ 22 Աստված խիստ
բարկացավ, որ նա գնում է։ Աստծու հրեշտակը եկավ, կանգնեց նրա առաջ որպես հակառակորդ։ Բաղաամը նստել էր
իր էշի վրա, եւ նրա հետ էին իր երկու ծառաները։ 23 Երբ էշը տեսավ, որ Աստծու հրեշտակը մերկացրած սուրը ձեռքին
փակել է ճանապարհը, մի կողմ քաշվեց ճանապարհից եւ գնում էր դաշտի միջով։ Բաղաամը գավազանով հարվածեց
էշին, որպեսզի նրան ուղղի դեպի ճանապարհը։ 24 Աստծու հրեշտակը կանգնեց այգիների առվամիջին։ Այգիներն այս ու
այն կողմից ցանկապատեր ունեին։ 25 Էշը, տեսնելով Աստծու հրեշտակին, նետվեց պատի կողմը եւ ճզմեց Բաղաամի
ոտքը։ Նա սկսեց ավելի սաստիկ հարվածել էշին։ 26 Աստծու հրեշտակն ավելի առաջ գնաց եւ կանգնեց նեղ տեղում,
որտեղից էշն այլեւս չէր կարող աջ կամ ձախ թեքվել։ 27 Էշը, տեսնելով Աստծու հրեշտակին, կքեց Բաղաամի տակ։
Բաղաամը բարկացավ եւ էշին հարվածեց գավազանով։ 28 Աստված բացեց էշի բերանը, եւ սա ասաց Բաղաամին. «Ի՞նչ
եմ քեզ արել, որ այս երրորդ անգամ է՝ հարվածում ես ինձ»։ 29 Բաղաամն էշին ասաց. «Որովհետեւ ինձ ծաղրուծանակի
ենթարկեցիր, եթե սուր լիներ ձեռքիս, արդեն սպանած կլինեի քեզ»։ 30 Էշն ասաց Բաղաամին. «Ես այն էշը չե՞մ, որի վրա
դու հեծել ես քո մանկության օրից մինչեւ այսօր։ Ես երբեւէ ծուլացե՞լ եմ ու քեզ այսպես արել»։ Նա պատասխանեց՝ ո՛չ։
(^31) Աստված բացեց Բաղաամի աչքերը, եւ նա տեսավ, որ Տիրոջ հրեշտակը մերկացրած սուրը ձեռքին կանգնած է
ճանապարհի վրա։ Նա, երեսնիվայր ընկնելով, երկրպագեց։ 32 Աստծու հրեշտակը նրան ասաց. «Ինչո՞ւ երեք անգամ
հարվածեցիր քո էշին։ Ես ահա քեզ խանգարելու ելա, որովհետեւ քո ճանապարհն ուղիղ չէ իմ առջեւ։ 33 Էշդ ինձ տեսավ
ու երեք անգամ մի կողմ քաշվեց, եւ եթե ինձնից չխուսափեր, հիմա ես քեզ սպանած կլինեի, իսկ դրան կենդանի
կթողնեի»։ 34 Բաղաամն ասաց Տիրոջ հրեշտակին. «Մեղանչեցի, որովհետեւ չգիտեի, որ դու էիր ճանապարհս փակողը։
Արդ, եթե քեզ ցանկալի չէ գնալս, կվերադառնամ»։ 35 Աստծու հրեշտակն ասաց Բաղաամին. «Գնա՛ այս մարդկանց հետ,
բայց զգո՛ւյշ եղիր եւ խոսի՛ր այն, ինչ ասելու եմ քեզ»։ Բաղաամը գնաց Բաղակի իշխանների հետ։
(^36) Բաղակը, լսելով, որ գալիս է Բաղաամը, ընդառաջ գնաց նրան մինչեւ Մովաբի քաղաքը, որը Առնովնի սահմանին
է։ 37 Բաղակն ասաց Բաղաամին. «Մարդ չե՞մ ուղարկել, որ քեզ կանչեն ինձ մոտ։ Ինչո՞ւ չէիր գալիս ինձ մոտ. կարծում
էիր, թե ի վիճակի չէ՞ի քեզ պատվելու»։ 38 Բաղաամը պատասխանեց Բաղակին. «Ահա եկել եմ քեզ մոտ։ Արդ, կարո՞ղ եմ
մի բան ասել, եթե այն Աստված իմ բերանը չդնի»։ 39 Բաղաամը գնաց Բաղակի հետ, եւ հասան Հանգրվանների քաղաքը
[* _Կիրյաթ-Խուցոտ_ ]։ 40 Բաղակն արջառ ու ոչխար մորթեց եւ ուղարկեց Բաղաամին ու այն իշխաններին, որ նրա հետ
էին։
(^41) Երբ լույսը բացվեց, Բաղակը, իր հետ վերցնելով Բաղաամին, նրան հանեց Բահաղի բարձունքում եւ այնտեղից
նրան ցույց տվեց ժողովրդի մի մասը։
