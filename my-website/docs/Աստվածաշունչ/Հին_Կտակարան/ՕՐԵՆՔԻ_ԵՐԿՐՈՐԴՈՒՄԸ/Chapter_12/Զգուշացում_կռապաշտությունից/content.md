
Պաշտամունքի միակ տեղը
(^1) «Սրանք են այն հրամաններն ու կանոնները, որ դուք պետք է ուշադիր լինեք՝ կատարելու ձեր կյանքի բոլոր օրերին
այն երկրում, որը Տերը՝ ձեր հայրերի Աստվածը, տալու է ձեզ որպես ժառանգություն։ 2 Ոչնչացրե՛ք բարձր լեռների,
բլուրների վրա ու սաղարթախիտ ծառերի տակ գտնվող բոլոր վայրերը, որտեղ մյուս ազգերը պաշտել են իրենց
կուռքերին, եւ որոնց դուք պիտի տիրանաք։ 3 Կործանե՛ք նրանց բագինները, փշրե՛ք նրանց արձանները, ջարդե՛ք նրանց
պաշտամունքային փայտե սյուները եւ այրե՛ք նրանց քանդակված կուռքերը, նրանց անունները վերացրե՛ք այդ
վայրերից։
(^4) Բայց այդպես չվարվեք Տիրոջ՝ ձեր Աստծու նկատմամբ։
(^5) Փնտրե՛ք այն տեղը, որ Տերը՝ ձեր Աստվածը, կընտրի ձեր ցեղերից մեկի տարածքում, եւ այդ կլինի նրա բնակության
եւ նրա անվան պաշտամունքի վայրը. այնտե՛ղ մտեք։ 6 Այնտե՛ղ կմատուցեք ձեր ողջակեզները, ձեր զոհերը, ձեր
տասանորդը, ձեր առաջին բերքը, ձեր ուխտի, ձեր կամավոր եւ ձեր խոստովանության նվերները, նաեւ ձեր արջառի ու
ոչխարի առաջնածինները։ 7 Եվ այնտեղ Տիրոջ՝ ձեր Աստծու առջեւ կուտեք ձեր ընտանիքներով եւ կուրախանաք այն
ամենի համար, ինչի որ հասել եք, եւ ինչի համար որ օրհնել է քեզ Տերը՝ քո Աստվածը։
(^8) Մի՛ արեք այն ամենը, ինչ որ այսօր մենք անում ենք այստեղ. յուրաքանչյուրն ինչ ուզում, այն էլ անում է. (^9) Այդ
պատճառով էլ մինչեւ այսօր չհասաք հանգստի ու ժառանգության այն երկիրը, որ Տերը՝ մեր Աստվածը, տալու է մեզ։
(^10) Դեռ պետք է անցնեք Հորդանան գետը, որպեսզի բնակվեք այն երկրում, որ Տերը՝ մեր Աստվածը, իբրեւ ժառանգություն
տալու է ձեզ։ Այնտեղ ձեր շուրջը գտնվող բոլոր թշնամիներից նա ձեզ կապահովի հանգստով, ու դուք կապրեք ապահով։
(^11) Այն ժամանակ այն վայրը, որ կընտրի Տերը՝ մեր Աստվածը, իր անունը պաշտելու համար, այնտեղ կբերեք այն ամենը,
ինչ այսօր պատգամում եմ ձեզ՝ ձեր ողջակեզները, ձեր զոհերը, ձեր տասանորդը, ձեր ձեռքերի անդրանիկ պտուղները,
ընծաները եւ ձեր նվերների ընտիրները, որ ուխտել եք տալ ձեր Աստծուն։ 12 Եվ կուրախանաք Տիրոջ՝ մեր Աստծու առջեւ
դուք, ձեր տղաներն ու աղջիկները, ձեր ծառաներն ու աղախինները, ինչպես նաեւ ղեւտացին, որ ապրելու է ձեր
դարպասներից դուրս, որովհետեւ երկրից բաժին ու սեփականություն չի ստանալու, ինչպես դուք։ 13 Զգո՛ւյշ եղիր, որ քո
ողջակեզները չմատուցես ուր որ պատահի.^14 այլ այն տեղում, որը կընտրի Տերը՝ քո Աստվածը, քո ցեղերից մեկի
տարածքում, այնտեղ կմատուցես քո ողջակեզները եւ այնտեղ կկատարես այն ամենը, ինչ այսօր հաղորդում եմ քեզ։
(^15) Իսկ եթե ցանկանաս մի կենդանի մորթել նրա միսը ուտելու համար, որը տվել է քեզ Տերը՝ քո Աստվածը, իր
օրհնությամբ կարող ես ուտել այն բոլոր քաղաքներում։ Թե՛ մաքուրը, թե՛ անմաքուրը կարող են ուտել այն, ինչպես
ուտում են այծյամն ու եղջերուն։ 16 Սակայն արյունը չպետք է ուտեք, այլ իբրեւ ջուր այն թափեք գետնին։
(^17) Սակայն չհամարձակվես քո ցորենի, քո գինու, քո յուղի տասանորդը, քո արջառի ու ոչխարի առաջնածինը, քո
ուխտ արած ամեն ինչը, քո խոստացած նվերներն ու ձեռքի առաջին պտուղներն ուտել քո քաղաքներում։ 18 Այլ դրանք
կուտեք Տիրոջ՝ ձեր Աստծու առջեւ, այն վայրում, որը Տերը՝ Աստված, կընտրի իր համար. ինչպես դու, այնպես էլ քո տղան
ու քո աղջիկը, քո ծառան ու քո աղախինը, քո քաղաքներում բնակվող պանդուխտը։ Եվ կուրախանաս Տիրոջ՝ քո Աստծու
առաջ այն ամենի համար, ինչ արել ես քո ձեռքով։ 19 Զգո՛ւյշ եղիր, որ ղեւտացուն չանտեսես այնքան ժամանակ, քանի դեռ
ապրում ես երկրի վրա։
(^20) Երբ Տերը՝ քո Աստվածը, իր խոստացածի համաձայն ընդարձակի քո սահմանները, եւ ցանկանաս միս ուտել ու
ասես՝ “Միս ուտեմ”, ապա կարող ես միս ուտել, ըստ քո ցանկության։ 21 Եվ եթե քեզանից հեռու լինի այն վայրը, որ Տերը՝
քո Աստվածը, ընտրել է իր անվան պաշտամունքի համար, ապա Աստծու՝ քեզ տված արջառներից կամ ոչխարներից
կարող ես մորթել, այնպես, ինչպես պատվիրել եմ քեզ, եւ ուտել քո քաղաքում՝ ըստ քո ցանկության։ 22 Կարող են ուտել
թե՛ անմաքուրը եւ թե՛ մաքուրը, ինչպես երբ ուտում եք այծյամ ու եղջերու։ 23 Զգո՛ւյշ եղիր, որ արյունը չուտես, որովհետեւ
արյունն անասունի շունչն է։ Շունչը մսի հետ չուտես.^24 այն իբրեւ ջուր գետնի՛ն թափիր,^25 այն մի՛ կեր, որպեսզի լավ լինի
քեզ եւ քեզանից հետո քո որդիներին, բարին ու հաճելին գործելով Տիրոջ՝ քո Աստծու առջեւ։ 26 Իսկ քո սուրբ ընծաները,
եթե ունենաս, եւ քո ուխտած բաները վերցնելով՝ կգաս այն վայրը, որը Տերը՝ քո Աստվածը, կընտրի իր համար, որպեսզի
այնտեղ պաշտվի իր անունը։ 27 Կանես քո ողջակեզները. միսը կդնես Տիրոջ՝ քո Աստծու զոհասեղանին, զոհի արյունը
կթափես Տիրոջ՝ քո Աստծու զոհասեղանի հատակին՝ հիմքի մոտ, իսկ միսը կուտես։


(^28) Զգո՛ւյշ եղիր ու լսի՛ր. կկատարես այն ամենը, ինչ պատգամում եմ քեզ, որպեսզի հավիտյանս լավ լինի քեզ եւ քո
որդիների համար, եթե բարին ու հաճելին անես Տիրոջ՝ քո Աստծու առջեւ»։
(^29) «Եթե Տերը՝ քո Աստվածը, քո առջեւից ազգեր կոտորի, եւ դու մտնելու լինես նրանց երկիրը ժառանգելու, ժառանգես
այն ու բնակվես նրանց երկրում,^30 ապա զգո՛ւյշ եղիր, որ քո առջեւ նրանց կոտորվելուց հետո չգնաս նրանց հետքերով,
չգայթակղվես, որ նրանք պաշտում են կուռքերին, ու չասես. “Այս ազգերը ինչ արել են իրենց կուռքերին, նույնն էլ ես
անեմ Տիրոջը”։ 31 Նույն կերպ չվարվես Տիրոջ՝ քո Աստծու նկատմամբ, որովհետեւ նրանք հանուն իրենց աստվածների
գարշելի բաներ են անում, որոնք ատելի են Տիրոջը, որովհետեւ նրանք իրենց տղաներին ու աղջիկներին հանուն իրենց
աստվածների այրում են կրակի վրա»։
