
Աստծու արդար դատաստանը
(^1) Ուստի արդարացում չես ունենալու, ո՛վ մարդ, որ դատում ես, որովհետեւ ինչով ընկերոջդ դատում ես, ինքդ քեզ ես
դատապարտում, քանի որ դու էլ նույնն ես գործում, ինչով որ դատում ես։ 2 Գիտենք, որ Աստծու դատաստանը
ճշմարտությամբ է գործադրվում նրանց վրա, ովքեր այսպիսի բաներ են գործում։ 3 Արդ, ո՛վ մարդ, որ դատում ես նրանց,
ովքեր այդպիսի բաներ են գործում, եւ դու էլ նույնն ես գործում, կարծում ես՝ խո՞ւյս ես տալու Աստծու դատաստանից։
(^4) Թե՞ արհամարհում ես նրա անսահման բարությունը, ներողամտությունն ու համբերությունը. չգիտե՞ս, որ Աստծու
բարությունը քեզ ապաշխարության է տանում։ 5 Սակայն քո կարծրությամբ ու չզղջացող սրտով բարկություն ես դիզում
ինքդ քեզ վրա բարկության ու Աստծու արդար դատաստանի հայտնության օրվա համար։ 6 Աստված կհատուցի
յուրաքանչյուրին նրա գործերի համաձայն.^7 հավիտենական կյանք նրանց, ովքեր բարի գործերի մեջ հարատեւելով՝
փառք, պատիվ ու անմահություն են փնտրում,^8 իսկ բարկություն եւ զայրույթ նրանց, ովքեր հակառակությունից
տարված՝ ճշմարտության դեմ ապստամբ եւ անիրավության հետեւից գնացող են։ 9 Նեղություն ու անձկություն կլինեն
ամեն մարդու վրա, որ չարիք է գործում, նախ՝ հրեային եւ ապա՝ հեթանոսին,^10 իսկ փառք, պատիվ եւ խաղաղություն նրա
վրա, որ բարիք է գործում, նախ՝ հրեային եւ ապա՝ հեթանոսին.^11 որովհետեւ Աստծու առաջ աչառություն չկա։
(^12) Բոլոր նրանք, ովքեր մեղանչեցին առանց Աստծու օրենքի, առանց Օրենքի էլ կկորչեն, իսկ ովքեր մեղանչում են
Օրենքն ունենալով, Օրենքով էլ կդատվեն,^13 որովհետեւ ոչ թե Օրենքը լսողներն են արդար Աստծու առաջ, այլ Օրենքը
կատարողները պիտի արդարացվեն։ 14 Այսպես ուրեմն, երբ հեթանոսները, որ Օրենքը չունեն, բնականորեն են Օրենքի
պահանջները կատարում, նրանք, Օրենքը չունենալով, իրենք իրենց համար օրենք են։ 15 Նրանք ցույց են տալիս, որ
Աստծու օրենքի պահանջները գրված են իրենց սրտերում՝ իրենց խղճի վկայությամբ եւ իրենց դատողություններով, որ
միմյանց մեղադրում կամ արդարացնում են։ 16 Այսպես կլինի այն օրը, երբ Աստված կդատի մարդկանց գաղտնիքները
Հիսուս Քրիստոսի միջոցով, ըստ իմ ավետարանի։
(^17) Ահա եւ դու, որ հրեա ես կոչվում եւ հենվում ես Օրենքի վրա, պարծենում ես Աստծով, (^18) ճանաչում ես նրա կամքը,
զանազանում ես լավը՝ Օրենքից սովորած լինելով,^19 վստահ ես ինքդ քեզ վրա, որ առաջնորդ ես կույրերին, լույս՝ խավարի
մեջ գտնվողներին,^20 խրատող՝ անզգամներին, ուսուցիչ՝ մանուկներին, Օրենքի մեջ ունենալով գիտության ու
ճշմարտության արտահայտությունը։ 21 Հետեւաբար, դու, որ ուսուցանում ես ընկերոջդ, ինքդ քեզ չե՞ս ուսուցանում։ Դու,
որ քարոզում ես չգողանալ, գողանո՞ւմ ես։ 22 Դու, որ ասում ես՝ չշնանալ, շնանո՞ւմ ես։ Դու, որ գարշում ես կուռքերից,
նրանց տաճարնե՞րն ես կողոպտում։ 23 Դու, որ Օրենքով պարծենում ես, Օրենքը խախտելով՝ Աստծո՞ւն ես անարգում։
(^24) Եվ այսպես _, «Աստծու անունը ձեր պատճառով հայհոյվում է հեթանոսների մեջ»_ (Ես. 52.5), ինչպես որ գրված է։
(^25) Թլփատությունն օգտակար է, եթե Օրենքը պահես, իսկ եթե հանցավոր ես Օրենքի դեմ, քո թլփատությունը
կվերածվի անթլփատության։ 26 Իսկ եթե անթլփատ մեկը պահի Օրենքի կանոնները, նրա անթլփատությունն արդյոք
թլփատություն չի՞ համարվի։ 27 Եվ մարմնով անթլփատը, Օրենքը գործադրելով, կդատի քեզ, որ Օրենքի գրով ու
թլփատությամբ հանցավոր ես Օրենքի դեմ։ 28 Արդարեւ հրեան նա չէ, որ արտաքուստ է այդպիսին երեւում, եւ
թլփատությունն այն չէ, որ մարմնով է տեսանելի.^29 այլ հրեան նա է, որ ներքուստ է այդպիսին, եւ թլփատությունը սրտի
թլփատությունն է՝ հոգով եւ ոչ թե գրով։ Նրա գովքը մարդկանցից չէ, այլ Աստծուց։

