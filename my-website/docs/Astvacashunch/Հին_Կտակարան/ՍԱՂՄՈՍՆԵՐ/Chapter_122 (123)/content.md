

(^1) _Օրհներգություն տաճար բարձրացող ուխտավորների համար
Ո՜վ Տեր,
Դեպի քեզ բարձրացրի իմ աչքերը,
Որ երկնքում ես բնակվում։_
(^2) _Ինչպես ծառաների աչքերն են
Իրենց տիրոջ ձեռքերին,
Եվ ինչպես աղախնի աչքերն են
Իր տիկնոջ ձեռքին,
Այնպես էլ մեր աչքերն են
Դեպի քեզ, Տե՜ր, Աստվա՛ծ մեր,
Մինչեւ որ ողորմես մեզ։_
(^3) _Ողորմի՛ր մեզ, Տե՜ր,
Ողորմի՛ր մեզ,
Որովհետեւ լցվեցինք արհամարհանքով։_
(^4) _Առավել եւս մեր հոգիները
Լցվեցին մեզ նախատողների նախատինքներով
Եվ արհամարհանքներով ամբարտավանների։_
