
Ուղերձ եւ ողջույն
(^1) Պողոսը, Սիղվանոսը եւ Տիմոթեոսը՝ թեսաղոնիկեցիների եկեղեցուդ՝ մեր Հայր Աստծով եւ Տեր Հիսուս Քրիստոսով։
(^2) Շնո՜րհ ձեզ եւ խաղաղությո՜ւն մեր Հայր Աստծուց եւ Տեր Հիսուս Քրիստոսից։
(^3) Եղբայրնե՛ր, պարտք ենք համարում միշտ Աստծուն գոհություն հայտնել ձեզ համար, ինչպես որ պատշաճ է,
որովհետեւ հետզհետե ավելի է աճում ձեր հավատը, եւ ավելի է շատանում ձեզնից յուրաքանչյուրի սերը մեկդ մյուսի
հանդեպ,^4 այնպես որ մենք ձեզնով պարծենում ենք Աստծու եկեղեցիներում ձեր տոկունության ու հավատի համար ձեր
բոլոր հալածանքների ու նեղությունների մեջ, որոնց համբերում եք։ 5 Սա մի նշան է Աստծու արդար դատաստանի, որ
դուք կարժանանաք Աստծու արքայությանը, որի համար էլ չարչարանք եք կրում։ 6 Քանի որ Աստծու առաջ արդար է
ձեզ նեղություն պատճառողներին նեղություն հատուցել,^7 իսկ ձեզ՝ նեղություն կրածներիդ՝ հանգիստ մեզ հետ միասին,
երբ մեր Տերը՝ Հիսուսը, հայտնվի երկնքից իր զորության հրեշտակներով,^8 կրակի բոցով՝ պատժելու նրանց, ովքեր չեն
ճանաչում Աստծուն եւ չեն հնազանդվում մեր Տեր Հիսուս Քրիստոսի Ավետարանին։ 9 Սրանք կպատժվեն
հավիտենական մահվամբ՝ զրկված Տիրոջ ներկայությունից եւ նրա փառավոր զորությունից,^10 երբ գա փառավորվելու
իր սրբերի մեջ եւ հիացմունքի արժանի բոլոր հավատացյալների մեջ։ Եվ այդ օրը մեր վկայությունը կհաստատվի ձեր
մասին։
(^11) Ահա թե ինչու շարունակ աղոթում ենք ձեզ համար, որպեսզի Աստված ձեզ արժանի դարձնի ձեր կոչմանը, մինչեւ
որ զորությամբ ի կատար ածի ձեր բոլոր բարի ցանկություններն ու արդյունավորի ձեր հավատը,^12 որպեսզի
փառավորվի մեր Տեր Հիսուս Քրիստոսի անունը ձեզնով, եւ դուք՝ նրանով՝ մեր Աստծու եւ Տեր Հիսուս Քրիստոսի շնորհի
համաձայն։
