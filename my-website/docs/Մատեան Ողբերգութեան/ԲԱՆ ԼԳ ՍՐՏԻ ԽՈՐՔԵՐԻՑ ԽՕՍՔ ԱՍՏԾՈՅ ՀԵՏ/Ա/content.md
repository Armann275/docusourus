
Բանաստեղծութիւնս այս պաշտամունքի,
Որ հոգուս բերքից նուիրում եմ քեզ, օրհնեա՜լ
բարեգութ,
Խառնի՛ր, կցելով հաւասարապէս
խնկազգեստների նուիրումներին,
Բարեպաշտ կնոջ` Մարիամի իւղի հետ
անուշահոտ:
Հաւասարելով նոյն այն երջանիկ պոռնիկների
հետ,
Որոնց յարգանքով յաւերժահրաշ ընդունեցիր դու,

-
Թող որ մեծապէս պարարուես եւ իմ նուաստ
խօսքերով,
Անհասանելի եւ բարեբանեալ բարձրեալիդ գլխին
տեղ տալով նրանց,
Զերծ սաղմոսողի բամբասանքներից, որ ասում է,
թէ`
"Մեղաւորի իւղը թող չօծի վարսագեղ գագաթը":

