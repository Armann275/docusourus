
(^1) _Դպրապետին՝ նվագարանով։ Սաղմոս Ասափի՝ հինգշաբթի օրվա_
(^2) _Ցնծացե՛ք Աստծով, որ մեր օգնականն է,
Աղաղակե՛ք Հակոբի Աստծուն,_
(^3) _Սաղմո՛ս առեք եւ օրհնությո՛ւն տվեք,
Նրան քաղցրաձայն սաղմո՛ս երգեք։_
(^4) _Փո՛ղ հարեք ամսագլուխներին եւ տարեմուտի տոներին._
(^5) _Այս է օրենքն Իսրայելի եւ պատվերը Հակոբի Աստծու։_
(^6) _Ուխտն է, որ կնքեց Հովսեփի հետ,
Երբ նա դուրս էր ելնում եգիպտացիների երկրից.
Լսեց մի լեզու, որը չգիտեր։_
(^7) _Նրանց թիկունքներն ազատեց իր բեռներից
Եվ նրանց ձեռքերը՝ հարդի ծառայությունից։_
(^8) _«Նեղությանս մեջ աղոթեցիր ինձ, եւ փրկեցի քեզ,
Լսեցի քեզ մրրիկի ծածկույթից
Եվ փորձեցի քեզ Հակառակության ջրերի [* Մե-Մերիվա] վրա։_
(^9) _Լսի՛ր, իմ ժողովո՛ւրդ, եւ ես կվկայեմ քեզ.
Եվ Իսրայե՛լ, թե լսես ինձ,_
(^10) _Այլեւս անցավոր աստվածներ թող չլինեն քեզ,
Եվ օտար աստծու պիտի չերկրպագես._
(^11) _Ես եմ Տերը՝ քո Աստվածը, որ քեզ հանեցի եգիպտացիների երկրից,
Բերանդ բա՛ց, եւ ես կլցնեմ այն։_
(^12) _Իմ ժողովուրդը ձայնս չլսեց, եւ Իսրայելը չնայեց ինձ։_
(^13) _Թույլ տվեցի նրանց, որ գնան իրենց սրտի կամքով,
Որովհետեւ նրանք գնացին իրենց հոգիների կամքով։_
(^14) _Եթե իմ ժողովուրդը լսեր ինձ,
Կամ իմ ճանապարհներով ընթանար Իսրայելը,_
(^15) _Կխոնարհեցնեի նրա թշնամիներին
Եվ ձեռքս կիջեցնեի նրա նեղիչների վրա»։_
(^16) _Նրան ատեցին Տիրոջ թշնամիները,
Նրանց ժամանակները աշխարհում կվերջանան։_
(^17) _Նրանց ցորենի պարարտությամբ կերակրեց
Եվ ժայռի մեղրով հագեցրեց նրանց։_
