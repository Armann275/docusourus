
Տիրոջ խոստումը Բարուքին
1 [61]Ահա այն խոսքը, որ Հուդայի արքա Հովսիայի որդի Հովակիմի չորրորդ տարում Երեմիա մարգարեն հայտնեց
Ներիայի որդի Բարուքին, որն այն ժամանակ մատյանում Երեմիայի բերանից գրի առավ այս բաները։

(^2) Այսպես է ասում քո մասին Տերը՝ Իսրայելի Աստվածը. «Ո՛վ Բարուք, (^3) դու, որ ասացիր՝ “Վա՜յ ինձ, վա՜յ ինձ, քանզի
Տերն իմ ցավերի վրա տառապանք ավելացրեց, ես հեծեծանքով քուն մտա եւ հանգստություն չգտա”,^4 այսպես կասես
նրան, թե այսպես է ասում Տերը.
_«Ահա ինչ որ ես շինեցի,
ինքս քանդում եմ,
եւ ինչ որ ես տնկեցի,
ինքս եմ արմատախիլ անում՝ այս ամբողջ երկիրը։_
(^5) _Իսկ դու քեզ համար մեծ-մեծ բաներ ես խնդրում.
մի՛ խնդրիր, որովհետեւ,- ասում է Տերը,-
ահա յուրաքանչյուր մարմնի ես չարիք եմ բերելու,
սակայն դու ամենուրեք,
ուր էլ որ գնալու լինես,
փրկություն ես գտնելու»։_
