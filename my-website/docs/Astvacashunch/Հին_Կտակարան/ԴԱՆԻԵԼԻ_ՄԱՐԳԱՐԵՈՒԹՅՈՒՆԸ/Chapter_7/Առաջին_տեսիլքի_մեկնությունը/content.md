
Դանիելի տեսիլքը չորս գազանների մասին
(^1) Քաղդեացիների Բաղդասար արքայի առաջին տարում Դանիելը երազ տեսավ, եւ նրա գլխի տեսիլքը նրա
անկողնում էր, եւ գրեց երազը։ 2 «Ես՝ Դանիելս, տեսնում էի գիշերվա տեսիլքում, եւ ահա երկնքի չորս հողմերը բախում
էին մեծ ծովը։ 3 Այն ծովից ելնում էին չորս մեծ գազաններ՝ միմյանցից այլակերպ։ 4 Առաջինը նման էր թեւավոր մատակ
առյուծի, եւ նրա թեւերն արծվի թեւերի նման էին. նայում էի, մինչեւ նրա թեւերը թափվեցին, եւ ջնջվեց երկրից, ապա
մարդու պես կանգնեց ոտքերի վրա, եւ մարդու սիրտ տրվեց նրան։ 5 Իսկ ահա երկրորդ գազանը նման էր արջի. մի կողմ
կանգնեց, եւ երեք կողեր կային նրա բերանում՝ նրա ժանիքների մեջ։ Այսպես էին ասում նրան. «Ելի՛ր, կե՛ր շատերի
մարմինները»։ 6 Դրանից հետո նայում էի. ահա մի այլ գազան՝ ընձի նման. թռչնի չորս թեւեր եւ գազանի չորս գլուխներ
կային նրա վրա, եւ իշխանություն տրվեց նրան։ 7 Եվ դրանից հետո նայում էի. ահա չորրորդ գազանը՝ ահեղ, զարմանալի
եւ առավել հզոր, եւ նրա ժանիքները երկաթյա էին. ուտում ու մանրում էր եւ մնացորդները ոտքով կոտրատում։ Սա
առավել այլակերպ էր, քան բոլոր գազանները, որ նրանից առաջ էին, եւ տասը եղջյուրներ կային նրա վրա։ 8 Ապշահար
նայում էի նրա եղջյուրներին, եւ ահա ուրիշ փոքրիկ եղջյուր էր ելնում դրանց միջից, իսկ նախկիններից երեք եղջյուրներ
արմատախիլ էին արվում նրա երեսից. եւ ահա մարդու աչքերի պես աչքեր այդ եղջյուրի վրա եւ բերան, որ մեծամեծ
բաներ էր խոսում։
(^9) Տեսնում էի, մինչեւ աթոռներ էին ընկնում, եւ Հինավուրցն էր նստում. նրա հագուստը սպիտակ էր ձյան պես, եւ նրա
գլխի մազերը՝ ինչպես մաքուր բուրդը, նրա աթոռը կրակի բոցի էր նման, իսկ նրա անիվները՝ բորբոքված կրակի պես։
(^10) Նրա առաջից կրակե գետ էր հորդելով ելնում. հազար-հազարավորներ պաշտում էին նրան, եւ բյուր-բյուրավորներ
կային նրա առաջ։ Նա ատյան նստեց, եւ գրքերը բացվեցին։ 11 Այն ժամանակ տեսնում էի այն մեծամեծ խոսքերի ձայնի
պատճառով, որ այն եղջյուրն էր խոսում, մինչեւ որ գազանը վերցվեց ու կորստյան մատնվեց, եւ նրա մարմինը տրվեց
կրակի այրմանը։ 12 Մյուս գազանների իշխանությունը փոփոխվեց, եւ կյանքի երկարություն տրվեց նրանց մինչեւ ինչ-որ
ժամանակ։ 13 Տեսնում էի գիշերվա տեսիլքի մեջ, եւ ահա Մարդու Որդու նման մեկը երկնքի ամպերի հետ գալիս եւ
հասնում էր մինչեւ Հինավուրցը եւ մոտեցվեց նրա առաջ։ 14 Նրան տրվեցին իշխանություն, պատիվ եւ արքայություն, եւ
բոլոր ազգերը, ժողովուրդներն ու լեզուները նրան պիտի ծառայեն. նրա իշխանությունը հավիտենական իշխանություն
է, որ չի անցնում, եւ նրա թագավորությունը չի եղծվի։
(^15) Իմ մարմինը սոսկաց իմ անձի մեջ. ինձ՝ Դանիելիս, խռովեցրեց իմ գլխի տեսիլքը։ 16 Եվ մոտեցա այնտեղ
կանգնածներից մեկին եւ խնդրում էի ճշմարտությունը սովորել այն ամենի մասին, եւ ինձ ասաց ճշմարտությունը եւ այն
բաների մեկնությունն ինձ հայտնեց։
(^17) Այն մեծամեծ գազանները. չորս թագավորություններ կբարձրանան երկրի վրա։ 18 Կվերանան, եւ Բարձրյալի
սրբերը կվերցնեն թագավորությունը եւ կպահեն այն մինչեւ հավիտյանս հավիտենից։ 19 Ճշմարտապես քննում էի չորրորդ
գազանին, որովհետեւ առավել այլակերպ էր, քան բոլոր գազանները, որ նրանից առաջ էին, եւ սաստիկ ահավոր. նրա
ժանիքները՝ երկաթե, եւ նրա մագիլները՝ պղնձե. ուտում ու մանրում էր եւ մնացորդները ոտքով կոտրատում։ 20 Իսկ տասը
եղջյուրների մասին, որ նրա գլխին կային, եւ այն մյուսի մասին, որ ելնում եւ այն երեքին արմատախիլ էր անում, որ աչքեր
ուներ եւ բերան, որ մեծամեծ բաներ էր խոսում, նրա տեսքն առավել հզոր էր, քան մյուսներինը։ 21 Տեսնում էի, եւ այն
եղջյուրը պատերազմ էր տալիս սրբերի հետ եւ զորանում էր նրանց դեմ,^22 մինչեւ եկավ Հինավուրցը եւ իրավունք տվեց
Բարձրյալի սրբերին. ժամանակը հասավ, եւ սրբերն արքայությունը վերցրին։ 23 Եվ ասաց. «Չորրորդ գազանը. չորրորդ
թագավորություն կելնի երկրի վրա, որ առավել հզոր կլինի, քան բոլոր թագավորությունները, եւ կուտի ողջ երկիրը,
կկոխոտի եւ կհարվածի այն։
(^24) Նրա տասը եղջյուրները. տասը թագավորներ կբարձրանան, եւ նրանցից հետո կբարձրանա մեկ ուրիշը, որ
չարիքներով առավել կլինի, քան բոլոր նախորդները, եւ կխոնարհեցնի երեք թագավորներին,^25 Բարձրյալի դեմ բաներ
կխոսի եւ Բարձրյալի սրբերին կմոլորեցնի, կկարծի փոփոխել ժամանակներն ու օրենքները, եւ կտրվի նրա ձեռքը մինչեւ
ինչ-որ ժամանակ, ժամանակներ եւ ժամանակների կեսը։ 26 Ատյան կնստի, եւ նրա իշխանությունը կփոխեն՝ ոչնչացնելու


եւ իսպառ կորստյան մատնելու։ 27 Եվ թագավորների թագավորությունն ու մեծությունը, որ կան երկնքի ներքո, տրվեցին
Բարձրյալի սրբերին. նրա արքայությունը հավիտենական արքայություն է, եւ բոլոր իշխանությունները նրան պիտի
ծառայեն ու հնազանդվեն։ 28 Մինչեւ այստեղ է խոսքիս վերջը։ Ինձ՝ Դանիելիս, իմ մտքերը շատ էին խռովեցնում, եւ իմ
երեսի գույնը փոխվեց, եւ այս բանն իմ սրտում էի պահում»։
