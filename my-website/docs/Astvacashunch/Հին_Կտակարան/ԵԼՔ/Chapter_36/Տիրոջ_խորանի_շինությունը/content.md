
(^1) Բեսելիելը, Եղիաբն ու բոլոր տղամարդիկ, որոնց Տիրոջից իմաստություն եւ գիտություն տրվեց՝ գործի մեջ
խելամուտ լինելու, ըստ ամենայնի կատարեցին սրբարանը հանդերձավորելու աշխատանքներն այնպես, ինչպես
հրամայել էր Տերը։
(^2) Մովսեսը կանչեց Բեսելիելին, Եղիաբին ու բոլոր նրանց, ովքեր սրտում ունեին իմաստություն, եւ որոնց Աստված
հանճար էր պարգեւել, բոլորին, ովքեր հոժար կամքով ուզում էին ձեռնարկել ու ավարտել այդ գործը։ 3 Նրանք Մովսեսից
ստացան այն բոլոր նվերները, որ Իսրայելի որդիները բերել էին սրբարանի գործերի համար։ Իրենք նույնպես ամեն
առավոտ ընդունում էին նվիրատուների բերած նվերները։ 4 Գալիս էին սրբարանի գործերը կատարող բոլոր
վարպետները, որպեսզի յուրաքանչյուրն ըստ իր մասնագիտության գործադրի իր վարպետությունը։ 5 Նրանք խոսեցին
Մովսեսի հետ ու ասացին. «Ժողովուրդը շատ ավելին է բերում, քան անհրաժեշտ է Աստծու հրամայած գործերը
կատարելու համար»։ 6 Մովսեսը կարգադրեց բանակատեղիում հայտարարություն անել եւ ասել. «Տղամարդ լինի թե
կին, սրբարանի համար այլեւս նվերներ չպատրաստի»։ Դրանից հետո ժողովրդին արգելեցին նվերներ բերել։ 7 Նրանց
բերածը բավարար էր, որպեսզի ավարտեն բոլոր գործերը։ Եվ մարդիկ դադարեցին բերելուց։
( _Ելք_ 26.1-37)
(^8) Հմուտ մասնագետները արհեստավորների հետ պատրաստեցին խորանի տասը վարագույր՝ կապույտ,
ծիրանագույն ու վառ կարմիր նրբահյուս բեհեզից. դրանք զարդարեցին ասեղնագործ քերովբեներով։ 9 Մեկ վարագույրի
երկարությունը քսանութ կանգուն էր, իսկ լայնությունը՝ չորս կանգուն։ Բոլոր վարագույրների չափսերը նույնն էին։
(^10) Հինգ վարագույրները միացած էին միմյանց, իսկ մյուս հինգ վարագույրներն էլ միմյանց էին միացած։ 11 Նա կապույտ
ճարմանդներ դրեց վարագույրների առաջին շարքի կցման եզրին։ 12 Նույնն արեց վարագույրների երկրորդ շարքի կցման
եզրին։ 13 Հիսուն ճարմանդ դրեց մի շարքի եւ հիսուն ճարմանդ էլ՝ երկրորդ շարքի կցման եզրերին, որպեսզի
ճարմանդներից յուրաքանչյուրը միանա մյուսին։ Պատրաստեց հիսուն ոսկե օղակ եւ դրանցով վարագույրների շարքերը
միացրեց միմյանց, որպեսզի խորանն ամբողջական լինի։
(^14) Խորանի ծածկի համար այծի մազից հյուսված տասնմեկ վարագույրներ պատրաստեց։ 15 Մեկ վարագույրի
երկարությունը երեսուն կանգուն էր, իսկ լայնությունը՝ չորս կանգուն։ Տասնմեկ վարագույրների չափսերը նույնն էին։
(^16) Հինգ վարագույրները միացրեց առանձին եւ մնացած վեց վարագույրներն էլ՝ իրար։ 17 Կցման տեղում՝ յուրաքանչյուր
շարքի եզրին, դրեց հիսունական ճարմանդ։ 18 Պատրաստեց պղնձե հիսուն օղակ եւ խորանը կցեց, որ ամբողջանա։
(^19) Եվս երկու ծածկոց պատրաստեց խորանի համար՝ խոյերի կարմիր ներկված մորթիներից եւ կապույտ մորթուց
արտախուրակներ՝ վերեւի կողմից։
(^20) Խորանի մույթերը պատրաստեց չփտող փայտից եւ կանգնեցրեց դրանք։ 21 Մեկ մույթի երկարությունը տասը
կանգուն էր, իսկ հաստությունն ու լայնությունը՝ մեկուկես կանգուն։ 22 Ամեն մի մույթի վրա դրեց դրանք իրար միացնող
երկու ագույց։ Այդպես պատրաստեց նաեւ խորանի բոլոր մույթերը։


(^23) Խորանի համար մույթեր պատրաստեց. քսան մույթ դրեց հարավային կողմում եւ այդ քսան մույթերի համար
պատրաստեց արծաթե քառասուն խարիսխ.^24 մեկ մույթի համար՝ երկու խարիսխ եւ մյուս մույթի համար էլ՝ երկու
խարիսխ։
(^25) Խորանի երկրորդ՝ հյուսիսային կողմի համար պատրաստեց քսան մույթ 26 եւ արծաթե քառասուն խարիսխ. մեկ
մույթի համար՝ երկու խարիսխ եւ մյուս մույթի համար էլ՝ երկու խարիսխ։
(^27) Խորանի հետեւի՝ ծովահայաց կողմում դրեց վեց մույթ 28 եւ երկու մույթ էլ դրեց խորանի հետեւի անկյուններին։
(^29) Ներքեւի կողմից նրանք միացած էին. նույն օրինակով միացած էին վերեւի կողմից, միահյուսված. նույնպես արեց նաեւ
անկյունների երկու մույթերի համար։ 30 Այսպիսով ստացվեց ութ մույթ։ Դրանց խարիսխներն արծաթից էին. ընդամենը
տասնվեց խարիսխ. յուրաքանչյուր մույթի համար՝ երկու խարիսխ։
(^31) Եվ չփտող փայտից նիգեր պատրաստեց. հինգը՝ խորանի մի կողմի մույթերի համար, (^32) հինգը՝ խորանի մյուս կողմի
մույթերի համար եւ հինգն էլ՝ խորանի թիկունքի՝ ծովահայաց կողմի մույթերի համար։ 33 Մեջտեղի նիգը մույթերի մի
ծայրից մինչեւ մյուսն անցկացրեց։ 34 Մույթերը պատեց ոսկով։ Ոսկուց պատրաստեց նրանց օղակները, որոնց մեջ
մտնում էին նիգերը։ Նիգերը նույնպես պատեց ոսկով։
(^35) Կապույտ, ծիրանագույն ու կարմիր մանվածքից եւ նրբահյուս բեհեզից վարագույր պատրաստեց՝ ասեղնագործ
քերովբեներով,^36 եւ ամրացրեց չփտող փայտից շինված ոսկեպատ չորս մույթերի վրա։ Դրանց խոյակները ոսկուց էին,
իսկ չորս խարիսխները՝ արծաթից։ 37 Վկայության խորանի դռան վարագույրը կապույտ, ծիրանագույն եւ կարմիր
մանվածքից եւ նրբահյուս բեհեզից պատրաստեց՝ ասեղնագործ քերովբեներով։ 38 Դրանց մույթերը հինգն էին, ու դրանց
օղակներն ու խոյակները պատեց ոսկով։ Դրանց հինգ խարիսխները պղնձյա էին։
