
Դավիթը Երուսաղեմում
( Բ Թագ. 5.11-16)
(^1) Տյուրոսի արքա Քիրամը Դավթի մոտ դեսպաններ ուղարկեց, ինչպես նաեւ մայրի փայտ, որմնադիրներ ու
ատաղձագործներ, որ տուն շինեն նրա համար։ 2 Դավիթը հասկացավ, որ Տերն է իրեն պատրաստել Իսրայելի վրա
իշխելու համար, քանի որ հզորացել էր նրա թագավորությունը Իսրայելի իր ժողովրդի համար։
(^3) Դավիթն այլ կանայք եւս առավ Երուսաղեմում, որոնք նրա համար ուրիշ տղաներ ու աղջիկներ էլ ծնեցին։ 4 Ահա
անունները նրանց, որոնք ծնվեցին նրա համար Երուսաղեմում՝ Սամաա, Սոբաբ, Նաթան, Սողոմոն,^5 Հեբաար, Եղիսավ,
Եղիփաղետ,^6 Նագեթ, Նափատ, Հափիե,^7 Ելիսամա, Բաղիադա եւ Եղիփաղատ։
( _Բ Թագ_. 5.17-25)
(^8) Երբ այլազգիները լսեցին, որ Դավիթը թագավոր է օծվել ամբողջ Իսրայելի վրա, ելան Դավթին բռնելու։ Դավիթը,
այդ լսելով, նրանց դեմ ելավ։ 9 Եկան նաեւ այլազգիները, եւ նրանք միմյանց հանդիպեցին Հսկաների հովտում։ 10 Դավիթն
Աստծուն հարցրեց՝ ասելով. «Հարձակվե՞մ այլազգիների վրա, դու նրանց իմ ձեռքը կմատնե՞ս»։ Տերը նրան ասաց.
«Հարձակվի՛ր, եւ ես նրանց քո ձեռքը կմատնեմ»։ 11 Դավիթը ելավ Բաաղփարասին եւ կոտորեց նրանց։ Դավիթն ասաց.
«Աստված իմ թշնամիներին հարվածեց իմ ձեռքով, ինչպես հեղեղն է հարվածում»։ Սրա համար այդ տեղը կոչվեց
Բաաղփարասին, այն է՝ Փարասինի հարված։ 12 Նրանք իրենց աստվածներին այնտեղ թողեցին, եւ Դավիթը պատվիրեց
դրանք հրով այրել։
(^13) Այլազգիները կրկին հարձակվեցին, եւ նրանք իրար հանդիպեցին Հսկաների հովտում։ 14 Դավիթը դարձյալ հարցրեց
Աստծուն, եւ Աստված նրան ասաց. «Մի՛ գնա նրանց հետեւից, այլ շրջվի՛ր եւ նրանց մոտեցի՛ր տանձենիների մոտ։ 15 Երբ
տանձենիների կատարների շարժման ձայն լսես, այն ժամանակ ելի՛ր պատերազմի, քանզի Աստված, քո առջեւից գնալով,
կոտորելու է այլազգիների բանակը»։ 16 Դավիթն արեց այնպես, ինչպես Աստված պատվիրել էր նրան, եւ նա կոտորեց
այլազգիների բանակը Գաբաթովնից մինչեւ Գազերա։ 17 Դավթի անունն ամբողջ երկրում հռչակվեց, եւ Տերը նրա
երկյուղը տարածեց բոլոր ազգերի վրա։
