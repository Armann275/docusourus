
Ներածություն
(^1) Սրանք են այն պատգամները, որ Մովսեսը խոսեց ողջ Իսրայելին Հորդանան գետի այն կողմում՝ անապատի
արեւմտյան մասում, Փառանի, Տիփողի, Ղոբանի, Հանգրվանների [* _Խացերոտ_ ] ու Ոսկեկի [* _Դի-զահավ_ ] միջեւ։
(^2) Քորեբից մինչեւ Կադեսբառնեա, Սեիր լեռան ուղղությամբ, տասնմեկ օրվա ճանապարհ է։
(^3) Քառասուներորդ տարվա տասնմեկերորդ ամսվա առաջին օրը Մովսեսը Իսրայելի բոլոր որդիներին ասաց այն
ամենը, ինչ Տերը պատվիրել էր իրեն նրանց վերաբերյալ։ 4 Դա եղավ Եսեբոնում բնակվող ամորհացիների արքա
Սեհովնին եւ Աստարովթում ու Եդրայինում բնակվող Բասանի արքա Օվգին հաղթելուց հետո։ 5 Հորդանան գետի այն
կողմում՝ Մովաբի երկրում, Մովսեսն սկսեց մեկնել Օրենքը՝ ասելով.
(^6) «Տերը՝ մեր Աստվածը, մեզ ասաց Քորեբում. “Բավական է որքան բնակվեցիք այս լեռան վրա։ 7 Դարձե՛ք եւ
հեռացե՛ք այստեղից, գնացե՛ք ամորհացիների լեռը եւ Արաբա դաշտը, Քանանի լեռներն ու դաշտերը, դեպի հարավ ու
դեպի ծովեզերք, դեպի Անդրլիբանան, մինչեւ Մեծ գետը՝ Եփրատ գետը։ 8 Տեսե՛ք, ահա ձեզ հանձնեցի այդ երկիրը. մտե՛ք
ու ժառանգե՛ք այն, որը ես երդվեցի ձեր հայրերին՝ Աբրահամին, Իսահակին ու Հակոբին, տալու նրանց ու նրանցից հետո
նրանց զավակներին, մի երկիր, որ մեղր ու կաթ է բխեցնում”։
( _Ելք_ 18.13-27)
(^9) Այն ժամանակ ես ձեզ ասացի. “Ես միայնակ չեմ կարող պատասխանատու լինել ձեր բոլորի համար։ 10 Տերը՝ մեր
Աստվածը, բազմացրեց ձեզ, եւ ահա դուք այսօր երկնքի աստղերի չափ շատ եք։ 11 Թող Տերը՝ մեր հայրերի Աստվածը,
հազարապատիկ ավելացնի ձեզ եւ թող օրհնի ձեզ, ինչպես որ ասել է ձեզ։ 12 Ես միայնակ ինչպե՞ս կարող եմ կրել ձեր
նեղսրտությունները, ձեր պահանջներն ու ձեր հակառակությունները։ 13 Արդ, ձեր ցեղերի միջից ընտրե՛ք իմաստուն,
փորձառու ու շրջահայաց մարդկանց, եւ ես նրանց ձեզ վրա իշխաններ կկարգեմ”։ 14 Դուք ինձ պատասխանեցիք՝ ասելով.
“Այդ լավ առաջարկ է”։ 15 Այդպիսով ես ձեր միջից վերցրի ցեղապետներին՝ իմաստուն, փորձառու ու շրջահայաց այրերի,
եւ նրանց նշանակեցի ձեզ առաջնորդներ՝ հազարապետներ, հարյուրապետներ, հիսնապետներ, տասնապետներ,
դատավորների ատենադպիրներ։
(^16) Եվ այն ժամանակ պատվիրելով ձեր դատավորներին՝ ասացի. “Լսե՛ք ձեր եղբայրներին եւ արդարությա՛մբ դատեք
ամեն մեկի հարցը թե՛ իր եղբոր եւ թե՛ եկվորի հետ։ 17 Դատի ժամանակ չպետք է ազդվեք որեւէ մեկից։ Ինչպես դատում
եք փոքրին, այնպես էլ դատեք մեծին։ Ոչ մեկից մի՛ վախեցեք, որովհետեւ դատը Աստծուն է պատկանում։ Իսկ եթե որեւէ
խնդիր ձեր ուժից վեր է, կհանձնեք ինձ, եւ ես կլսեմ այն”։ 18 Այն ժամանակ ձեզ պատվիրեցի այն ամենը, ինչ պետք է
անեք»։
( _Թվ_. 13.1-33)
(^19) «Եվ Քորեբից մեկնելով անցանք այն մեծ եւ ահավոր անապատով, որ տեսաք՝ գնալով դեպի ամորհացիների լեռը,
ինչպես որ մեզ պատվիրել էր Տերը՝ մեր Աստվածը, եւ եկանք մինչեւ Կադեսբառնեա։ 20 Եվ ձեզ ասացի. “Ահա եկաք մինչեւ
ամորհացիների լեռը, որ Տերը՝ մեր Աստվածը, տալու է ձեզ։ 21 Տեսե՛ք, ահա Տերը՝ մեր Աստվածը, ձեզ հանձնեց այս
երկիրը։ Ելե՛ք եւ ժառանգե՛ք այն, ինչպես Տերը՝ մեր հայրերի Աստվածը, ասել է ձեզ, մի՛ վախեցեք եւ մի՛ երկնչեք”։
(^22) Եվ բոլորդ ինձ մոտենալով՝ ասացիք. “Մեզանից առաջ մարդիկ ուղարկենք, որ հետախուզեն երկիրը եւ
ներկայացնեն մեզ այն ճանապարհը, որով ընթանալու ենք, եւ այն քաղաքները, ուր մտնելու ենք”։ 23 Ընդունելով ձեր
առաջարկը՝ ձեզանից ընտրեցի տասներկու մարդու՝ մեկական մարդ յուրաքանչյուր ցեղից։ 24 Նրանք գնացին
բարձրացան լեռը, հասան մինչեւ Ողկույզի ձորն ու հետախուզեցին այն։ 25 Նրանք, վերցնելով այդ երկրի պտուղներից,
վերադարձան մեզ մոտ եւ մեզ տեղեկություն բերելով՝ ասացին. “Բարեբեր է այն երկիրը, որ Տերը՝ Աստված, տալու է
մեզ”։ 26 Բայց դուք չկամեցաք ելնել, անտեսեցիք Տիրոջ՝ մեր Աստծու խոսքը,^27 եւ ձեր վրաններում տրտնջալով ասացիք.
“Տերը ատելության պատճառով հանեց մեզ եգիպտացիների երկրից, որպեսզի մեզ մատնի ամորհացիների ձեռքը՝ մեզ
կոտորելու։ 28 Արդ, ո՞ւր ելնենք”։ Ձեր եղբայրները վախ գցեցին ձեր սրտերը՝ ասելով. “Այդ ազգը մեծ է, բազմանդամ ու
մեզանից հզոր, նրանց քաղաքները մեծ են ու մինչեւ երկինք հասնող պարիսպներ ունեն։ Նաեւ հսկաների որդիներ
տեսանք այնտեղ”։ 29 Ես ձեզ ասացի. “Մի՛ վախեցեք, մի՛ զարհուրեք նրանցից։ 30 Տերը՝ մեր Աստվածը, որ գնում է ձեր
առջեւից, ձեր փոխարեն կպատերազմի նրանց դեմ, ինչպես որ ձեր աչքի առջեւ դա արեց եգիպտացիների երկրում,^31 եւ
այս անապատում, որ տեսաք։ Որովհետեւ Տերը՝ քո Աստվածը, սնեց քեզ այնպես, ինչպես մեկը սնում է իր որդուն, ձեր
ողջ ճանապարհի ընթացքում, մինչեւ որ եկաք այս վայրը։ 32 Այս խոսքից հետո էլ չվստահեցիք Տիրոջը՝ մեր Աստծուն,^33 որ
ձեր ճանապարհին ընթանում է ձեր առջեւից, ձեզ համար տեղ ընտրում, գիշերը առաջնորդում ձեզ հրով, իսկ ցերեկը՝
ամպով, ցույց տալով ձեզ այն ճանապարհը, որով պիտի գնաք”»։
( _Թվ_. 14.20-45)
(^34) «Տերը լսեց ձեր տրտունջները, բարկացավ ու երդվեց՝ ասելով. (^35) “Այս մարդկանցից ոչ ոք չի տեսնելու այն բարեբեր
երկիրը, որ երդվել էի տալ նրանց հայրերին,^36 բացի Հեփոնեի որդի Քաղեբից։ Նա պիտի տեսնի այն, եւ ես նրան ու նրա


որդիներին պիտի տամ այն երկիրը, ուր պիտի հասնեն, որովհետեւ նա հնազանդ եղավ Տիրոջը”։ 37 Եվ Տերը, ձեր
պատճառով բարկանալով ինձ վրա, ասաց. “Դու էլ չես մտնի այնտեղ,^38 այլ քո սպասավորը՝ Նավեի որդի Հեսուն կմտնի
այնտեղ։ Նրան զորացրո՛ւ, որովհետեւ նա է այդ երկիրը հանձնելու Իսրայելին։ 39 Ձեր ծնունդներն ու որդիները, որոնց
մասին ասացիք, թե պիտի հափշտակվեն, բոլոր մատաղ մանուկները, որոնք այսօր դեռեւս չգիտեն չարն ու բարին, նրանք
կմտնեն այնտեղ, եւ նրանց պիտի տամ այն, նրանք կժառանգեն այն։ 40 Իսկ դուք շրջվեք եւ գնացե՛ք անապատ՝ Կարմիր
ծով տանող ճանապարհով”։

(^41) Այն ժամանակ դուք պատասխան տվեցիք ինձ՝ ասելով. “Մեղանչեցինք Տիրոջ՝ մեր Աստծու առջեւ։ Արդ, ելնենք ու
պատերազմ տանք, ինչպես պատվիրեց մեզ Տերը՝ մեր Աստվածը”։ Եվ յուրաքանչյուրդ, վերցնելով ձեր պատերազմելու
զենքը, հավաքվեցիք ու սկսեցիք բարձրանալ լեռը։ 42 Եվ Տերն ինձ ասաց. “Նրանց ասա՛. պատերազմելու մի՛ ելեք,
որովհետեւ ես ձեզ հետ չեմ, որպեսզի չլինի թե ձեր թշնամիների առջեւ կործանվեք”։ 43 Ես խոսեցի ձեզ հետ, բայց դուք
չլսեցիք ինձ եւ անտեսեցիք Տիրոջ խոսքերը, չսաստվեցիք եւ սկսեցիք բարձրանալ լեռը։ 44 Այդ ժամանակ ամորհացիները,
որոնք բնակվում էին այդ լեռան վրա, մեղուների պես ձեր դեմ ելնելով՝ հալածեցին ու խոցոտեցին ձեզ Սեիրից մինչեւ
Հերմա։ 45 Դուք նստած լաց եղաք Տիրոջ առջեւ, բայց Տերը չլսեց ձեր ձայնը եւ չանսաց ձեզ։ 46 Եվ շատ օրեր սպասումով
մնացիք Կադեսում»։
