
(^1) _Դպրապետին՝ Կորխի որդիների գաղտնիքների մասին_
(^2) _Աստված մեր ապավենն է եւ զորությունը
Եվ օգնականը խիստ նեղությունների մեջ։_
(^3) _Դրա համար չենք վախենա, երբ երկիրը խռովվի,
Եվ լեռները դեպի ծովի խորքը փոխվեն։_
(^4) _Շաչեցին եւ խռովվեցին ծովերի ջրերը,
Եվ նրա զորությունից լեռները սասանվեցին։ Հանգիստ_
(^5) _Գետերի հոսանքներն ուրախացնում են Աստծու քաղաքը,
Եվ Բարձրյալը սրբացրեց իր բնակության վայրը։_
(^6) _Աստված նրանց մեջ է, եւ նրանք չեն սասանվի,
Նրանց կօգնի Աստված վաղորդայնից վաղորդայն։_
(^7) _Խռովվեցին հեթանոսները, եւ թագավորությունները խոնարհվեցին.
Բարձրյալը ձայնեց, եւ երկիրը դողաց։_
(^8) _Մեզ հետ է Զորությունների Տերը.
Հակոբի Աստվածը մեր ապավենն է։_
(^9) _Եկե՛ք եւ տեսե՛ք Աստծու գործերը,
Որ հրաշքներ եւ նշաններ գործեց երկրի վրա._
(^10) _Պատերազմ մղեց երկրի մի ծայրից մինչեւ մյուսը,
Փշրեց աղեղները, խորտակեց զենքերը
Եվ հրով այրեց վահանները։_
(^11) _Փութացե՛ք եւ իմացե՛ք, որ ես եմ Աստված.
Պիտի բարձրանամ հեթանոսների մեջ
Եվ երկրի երեսին։_
(^12) _Մեզ հետ է Զորությունների Տերը.
Հակոբի Աստվածը մեր ապավենն է։_

