
Հիսուսի եղբայրները չեն հավատում
(^1) Դրանից հետո Հիսուսը շրջում էր Գալիլեայում, քանի որ չէր կամենում Հրեաստանում շրջել, որովհետեւ հրեա
առաջնորդներն ուզում էին սպանել նրան։
(^2) Հրեաների Տաղավարահարաց տոնը մոտ էր։ 3 Եվ նրա եղբայրներն ասացին նրան. «Այստեղից անցիր գնա՛
Հրեաստան, որպեսզի քո աշակերտներն էլ տեսնեն այն գործերը, որ դու անում ես.^4 որովհետեւ չկա մեկը, որ ծածուկ
գործի եւ ուզենա, որ մարդիկ իմանան այդ մասին. եթե այդ գործերն անում ես, ուրեմն հայտնի՛ր քեզ աշխարհին».
(^5) քանզի եղբայրներն իսկ դեռեւս չէին հավատացել նրան։ 6 Հիսուսը նրանց ասաց. «Իմ ժամանակը դեռ չի հասել, բայց ձեր
ժամանակը միշտ պատրաստ է։ 7 Աշխարհը չի կարող ատել ձեզ, բայց ինձ ատում է, որովհետեւ ես վկայում եմ աշխարհի
մասին, թե նրա գործերը չար են։ 8 Դուք գնացե՛ք այդ տոնին, ես այդ տոնին չեմ գնում, որովհետեւ իմ ժամանակը դեռ չի
լրացել»։ 9 Երբ այս ասաց, ինքը մնաց այնտեղ՝ Գալիլեայում։ 10 Երբ նրա եղբայրները գնացին, ապա ինքն էլ գնաց տոնին,
բայց ոչ հայտնապես, այլ թաքուն։
(^11) Հրեաները նրան փնտրում էին այդ տոնի ժամանակ եւ ասում էին՝ «Ո՞ւր է նա»։ 12 Եվ ժողովրդի մեջ նրա մասին
քրթմնջյուն կար. ոմանք ասում էին՝ «Լավն է», ուրիշներն ասում էին՝ «Ո՛չ, ընդհակառակը, ժողովրդին մոլորեցնում է»։
(^13) Եվ հրեաների վախի պատճառով ոչ ոք նրա մասին համարձակ չէր խոսում։
(^14) Տոնակատարության կեսին Հիսուսը տաճար ելավ եւ ուսուցանում էր։ 15 Հրեաները զարմանում էին ու ասում. «Սա
ինչպե՞ս գիտի Սուրբ Գիրքը, քանի որ բնավ չի սովորել»։ 16 Հիսուսը նրանց պատասխան տվեց ու ասաց. «Իմ ուսուցումն
իմը չէ, այլ նրանը, ով ինձ ուղարկեց։ 17 Եթե մեկն ուզում է նրա կամքը կատարել, կիմանա այս ուսուցման մասին՝
Աստծո՞ւց է արդյոք, թե՞ ես ինքս ինձնից եմ խոսում։ 18 Ով ինքն իրենից է խոսում, իր համար է փառք փնտրում, իսկ ով
փնտրում է նրա՛ փառքը, ով իրեն ուղարկել է, նա ճշմարիտ է, եւ նրա մեջ սուտ բան չկա։ 19 Օրենքը ձեզ Մովսեսը չտվե՞ց,
բայց ձեզնից ոչ ոք Օրենքը չի կատարում։ Ինչո՞ւ եք ուզում ինձ սպանել»։ 20 Ժողովուրդը պատասխանեց ու ասաց. «Քո
մեջ դեւ կա, ո՞վ է ուզում քեզ սպանել»։ 21 Հիսուսը պատասխան տվեց նրանց ու ասաց. «Մի գործ արեցի, եւ ահա ամենքդ
զարմացել եք։ 22 Մովսեսը դրա համար ձեզ տվեց թլփատությունը (թեեւ այդ ոչ թե Մովսեսից էր, այլ նահապետներից), եւ
շաբաթ օրով մարդ եք թլփատում։ 23 Իսկ արդ, եթե մարդը Մովսեսի օրենքը պահելու համար նույնիսկ շաբաթ օրով է
թլփատվում, իմ վրա ինչո՞ւ եք բարկացած, որ շաբաթ օրով լիովին բժշկեցի մի մարդու։ 24 Ըստ տեսածի մի՛ դատեք, այլ
արդա՛ր դատաստան արեք»։
(^25) Երուսաղեմացիներից ոմանք ասում էին. «Սա չէ՞ նա, որին ուզում էին սպանել։ 26 Բայց ահա բացահայտորեն
խոսում է, եւ դրան բան չեն ասում. գուցե իշխանավորները ճանաչեցի՞ն, որ սա է Քրիստոսը։ 27 Բայց մենք գիտենք, թե
սա որտեղից է. իսկ երբ Քրիստոսը գա, ոչ ոք չի իմանա՝ որտեղից է»։ 28 Հիսուսը տաճարում աղաղակեց. ուսուցանում էր
եւ ասում. «Ե՛վ ինձ գիտեք, եւ՛ գիտեք՝ որտեղի՛ց եմ. ինքս ինձ չեմ եկել, այլ ճշմարիտ է նա, ով ինձ ուղարկեց. նա, որին
դուք չեք ճանաչում։ 29 Ես գիտեմ նրան, որովհետեւ հենց նրանից եմ, եւ նա՛ ուղարկեց ինձ»։ 30 Ուզում էին նրան բռնել,
բայց նրանց ձեռքից խույս տվեց, եւ ոչ ոք նրան չձերբակալեց, որովհետեւ նրա ժամանակը դեռ չէր հասել։
(^31) Սակայն բազմության միջից շատերը հավատացին նրան եւ ասում էին. «Երբ Քրիստոսը գա, մի՞թե ավելի շատ
նշաններ պիտի անի, քան սա է անում»։


Հիսուսը հայտնում է իր մոտալուտ մեկնումը աշխարհից
(^32) Փարիսեցիները լսեցին նրա մասին ժողովրդի մեջ եղած քրթմնջյունները, եւ քահանայապետներն ու
փարիսեցիները սպասավորներ ուղարկեցին, որպեսզի բռնեն նրան։ 33 Հիսուսն ասաց. «Մի փոքր ժամանակ էլ ձեզ հետ
եմ եւ ապա գնալու եմ նրա մոտ, ով ինձ ուղարկեց։ 34 Ինձ կփնտրեք եւ չեք գտնի, եւ ուր ես եմ գնում, դուք չեք կարող գալ»։
(^35) Հրեա առաջնորդներն իրար ասում էին. «Իսկ դա ո՞ւր պիտի գնա, որ մենք դրան չգտնենք. մի՞թե հեթանոսների մեջ
ցրված հրեաների մոտ պիտի գնա եւ հեթանոսների՞ն ուսուցանի։ 36 Ի՞նչ է այն խոսքը, որ նա ասաց՝ “Կփնտրեք ինձ եւ չեք
գտնի, եւ ուր ես եմ գնում, դուք չեք կարող գալ”»։
(^37) Մեծ տոնի վերջին օրը Հիսուսը կանգնած էր, աղաղակում էր եւ ասում. «Եթե մեկը ծարավ է, թող ինձ մոտ գա եւ
խմի։ 38 Ով ինձ հավատում է, ինչպես Գիրքն է ասում, նրա ներսից կենդանի ջրերի գետեր պիտի բխեն»։ 39 Նա այս ասում
էր Հոգու մասին, որն ընդունելու էին իրեն հավատացողները. քանի որ Հոգին դեռեւս չունեին, որովհետեւ Հիսուսը դեռ
փառավորված չէր։
(^40) Ժողովրդից ոմանք, երբ լսում էին այս խոսքերը, ասում էին՝ «Սա՛ է ճշմարիտ մարգարեն». (^41) ուրիշներն ասում էին՝
«Սա՛ է Քրիստոսը». իսկ մնացածն էլ ասում էր՝ «Մի՞թե Քրիստոսը Գալիլեայից է գալու։ 42 Չէ՞ որ Գիրքն ասում է, որ
Քրիստոսը գալու է Դավթի սերնդից եւ Բեթղեհեմ գյուղից, որտեղից Դավիթն էր»։ 43 Եվ ժողովրդի մեջ նրա պատճառով
պառակտում առաջացավ։ 44 Եվ նրանցից ոմանք ուզեցին բռնել նրան, բայց ոչ ոք նրան չձերբակալեց։
(^45) Երբ սպասավորները վերադարձան քահանայապետների ու փարիսեցիների մոտ, սրանք նրանց ասացին. «Ինչո՞ւ
նրան այստեղ չբերեցիք»։ 46 Սպասավորները պատասխանեցին ու ասացին. «Ոչ մի մարդ երբեք այդպես չի խոսել, ինչպես
այն մարդը»։ 47 Փարիսեցիներն ասացին. «Մի՞թե դուք էլ եք մոլորվել։ 48 Մի՞թե սինեդրիոնի անդամներից կամ
փարիսեցիներից որեւէ մեկը հավատաց նրան,^49 բացի այն խաժամուժ ամբոխից, որ Օրենքը չգիտի եւ նզովյալ է»։
(^50) Նիկոդեմոսը, որ նախապես գիշերով եկել էր Հիսուսի մոտ եւ նրանցից մեկն էր, նրանց ասաց. (^51) «Մի՞թե մեր Օրենքը
դատապարտում է մարդուն, եթե նախապես նրան չի լսում, կամ չգիտի, թե ի՛նչ է արել նա»։ 52 Նրան պատասխանեցին
ու ասացին. «Մի՞թե դու էլ Գալիլեայից ես. քննի՛ր ու տե՛ս, որ Գալիլեայից մարգարե դուրս չի գալիս»։
