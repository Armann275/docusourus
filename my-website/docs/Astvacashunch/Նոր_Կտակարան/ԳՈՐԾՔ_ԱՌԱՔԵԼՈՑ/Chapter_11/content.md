
Պետրոսի զեկուցումը Երուսաղեմի եկեղեցում
(^1) Առաքյալները եւ Հրեաստանի կողմերում գտնվող եղբայրները լսեցին, որ հեթանոսների մեջ էլ են ընդունել Աստծու
խոսքը։ 2 Բայց երբ Պետրոսը Երուսաղեմ եկավ, թլփատությունից դարձի եկած հավատացյալները քննադատում էին
նրան 3 եւ ասում, թե չթլփատված մարդկանց մոտ մտավ եւ նրանց հետ կերավ։ 4 Եվ Պետրոսն սկսեց հերթով պատմել
նրանց ու ասել.^5 «Ես Հոպպե քաղաքում աղոթում էի եւ հափշտակության մեջ ընկնելով՝ մի տեսիլք տեսա. իջնում էր
սփռոցանման մի մեծ անոթ՝ չորս ծայրերից երկնքից կախված, որը հասավ մինչեւ ինձ մոտ։ 6 Մինչ ակնապիշ նայում էի
դրան, տեսա երկրի չորքոտանիներին, գազաններին, սողուններին եւ երկնքի թռչուններին։ 7 Եվ լսեցի մի ձայն, որ ինձ
ասում էր. “Վե՛ր կաց, Պետրո՛ս, մորթի՛ր եւ կե՛ր”։ 8 Բայց ես ասացի. “Քա՛վ լիցի, Տե՛ր, որովհետեւ իմ բերանը երբեք պիղծ
եւ անմաքուր բան չի մտել”։ 9 Երկրորդ անգամ երկնքից ձայնն ինձ պատասխանեց. “Ինչ որ Աստված մաքրագործել է,
դու այն պիղծ մի՛ համարիր”։ 10 Այս պատահեց երեք անգամ, եւ ամեն ինչ վերստին երկինք վերացավ։ 11 Եվ ահա այն
պահին երեք մարդ, որ Կեսարիայից ինձ մոտ էին ուղարկված, եկան եւ կանգնեցին այն տան առաջ, որտեղ ես էի
գտնվում։ 12 Եվ Հոգին ինձ ասաց, որ գնամ նրանց հետ առանց երկմտելու։ Ինձ հետ եկան նաեւ այս վեց եղբայրները, եւ
մենք մտանք այն մարդու տունը։ 13 Նա մեզ պատմեց, թե ինչպես իր տանը տեսել է հրեշտակին, որ կանգնել ասում էր.
“Հոպպե մա՛րդ ուղարկիր եւ Պետրոս կոչված Սիմոնին կանչի՛ր,^14 որ քեզ պիտի ասի խոսքեր, որոնցով պիտի փրկվես
դու եւ քո ամբողջ տունը”։ 15 Եվ երբ սկսել էի խոսել, Սուրբ Հոգին իջավ նրանց վրա, ինչպես որ իջել էր մեզ վրա սկզբում։
(^16) Հիշեցի Տիրոջ խոսքը, որն ասում էր. “Հովհաննեսը մկրտեց ջրով, բայց դուք կմկրտվեք Սուրբ Հոգով”։ 17 Եվ եթե
Աստված միեւնույն պարգեւը հավասարապես տվեց նրանց, ինչպես եւ մեզ, երբ Տեր Հիսուս Քրիստոսին հավատացինք,
ես ո՞վ էի, որ կարողանայի Աստծուն արգելք լինել»։ 18 Այս լսելով՝ լռեցին եւ փառավորում էին Աստծուն ու ասում. «Ուրեմն
Աստված հեթանոսներին եւս դեպի կյանք տանող ապաշխարություն տվեց»։
(^19) Ստեփանոսի դեմ կատարված հալածանքի հետեւանքով ցրվածները հասան մինչեւ Փյունիկե, Կիպրոս ու Անտիոք։
Նրանք ոչ ոքի չէին քարոզում խոսքը, այլ միայն հրեաներին։ 20 Եվ նրանց միջից որոշ մարդիկ՝ կիպրացիներ ու
կյուրենացիներ, Անտիոք մտնելով, հույներին էլ էին դիմում՝ ավետարանելով Տեր Հիսուսին։ 21 Տիրոջ ձեռքը նրանց հետ
էր, եւ հավատացյալների մի մեծ բազմություն դեպի Տերը դարձավ։ 22 Նրանց մասին այս լուրը Երուսաղեմում գտնվող
եկեղեցու ականջն ընկավ։ Եվ Բառնաբասին անմիջապես ուղարկեցին՝ հասնելու մինչեւ Անտիոք։ 23 Երբ նա եկավ ու


տեսավ Աստծու շնորհները, ուրախացավ եւ հորդորում էր բոլորին, որպեսզի նրանք հոժար սրտով փարված մնան
Տիրոջը,^24 քանի որ բարի, Սուրբ Հոգով եւ հավատով լցված մարդ էր։ Եվ Տիրոջը շատ ժողովուրդ հարեց։ 25 Ապա
Բառնաբասը գնաց Տարսոն՝ Սողոսին փնտրելու,^26 եւ նրան գտնելով՝ բերեց Անտիոք։ Ու նրանք երկուսով մի ամբողջ
տարի հավաքվում էին եկեղեցում եւ ուսուցանում մեծաթիվ մարդկանց։ Աշակերտածներն առաջին անգամ Անտիոքում
«քրիստոնյաներ» կոչվեցին։

Նպաստ Երուսաղեմի եկեղեցուն
(^27) Այդ օրերին Երուսաղեմից մարգարեներ իջան Անտիոք։ 28 Նրանցից Ագաբոս անունով մեկը վեր կացավ եւ Հոգու
միջոցով կանխանշեց, որ ամբողջ աշխարհում մեծ սով է լինելու, որը եւ եղավ Կլավդիոս կայսեր օրոք։ 29 Բայց Անտիոքի
աշակերտները որոշեցին, յուրաքանչյուրն ըստ իր կարողության, նպաստ ուղարկել Հրեաստանում բնակվող
եղբայրների կարիքների համար,^30 որ արդարեւ արեցին՝ Բառնաբասի եւ Սողոսի ձեռքով ուղարկելով եկեղեցու
երեցներին։
