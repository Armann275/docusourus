
Աստված պատժելու է իսրայելացիներին
(^1) «Եվ դու, մարդո՛ւ որդի, քեզ հեսանով սրված սուսե՛ր առ՝ ավելի սուր, քան վարսավիրների ածելին։ Այն ձեռք կբերես
քեզ համար եւ կանցկացնես գլխիդ ու մորուքիդ վրայով, ապա կշեռքը կվերցնես եւ կտրված մազերը կկշռես։ 2 Մեկ չորրորդ
մասը կրակով կայրես քաղաքի մեջ, երբ լրանան արգելափակմանդ օրերը, մեկ չորրորդ մասն էլ սրով կկտրատես ու
կսփռես քաղաքի շուրջը, իսկ մեկ չորրորդ մասն էլ քամուն կտաս. սուր կքաշեմ նրանց հետեւից։ 3 Դրանցից հաշվով մի
փոքր մաս կառնես եւ թիկնոցիդ մեջ կամփոփես։ 4 Դրանցից դարձյալ կվերցնես եւ կրակի մեջ կգցես, կայրես դրանք
կրակով, եւ այնտեղից կրակ դուրս կգա։ Ու Իսրայելի ամբողջ տանը կասես.^5 “Այսպես է ասում Ամենակալ Տերը. “Սա
այն Երուսաղեմն է եւ նրա շրջակա գավառները, որ դրել եմ հեթանոսների մեջ։ 6 Քանի որ իմ իրավունքը փոխարինեցին
հեթանոսների անիրավության հետ եւ իմ օրենքները՝ իրենց շուրջը գտնվող երկրների օրենքների հետ, որովհետեւ
մերժեցին իմ իրավունքը եւ իմ օրենքներով չընթացան”։ 7 Դրա համար Ամենակալ Տերն այսպես է ասում. “Այն բանի
համար, որ ձեր պատճառները գալիս են այն ազգերից, որոնք ձեր շուրջն են, եւ դուք իմ օրենքներով չընթացաք, իմ
իրավունքը չկատարեցիք, այլեւ ձեր շուրջը գտնվող հեթանոսների իրավունքի համաձայն չգործեցիք”։ 8 Ուստի
Ամենակալ Տերն այսպես է ասում. “Ահա ես ձեր դեմ եմ ու ձեր մեջ դատաստան կանեմ այդ ազգերի առաջ 9 եւ ձեր
պղծությունների պատճառով ձեզ կանեմ այն, ինչ երբեք չեմ արել ու այլեւս դրա նման ոչինչ չեմ անի։ 10 Դրա համար ձեր
մեջ հայրերը կուտեն որդիներին, որդիներն էլ՝ հայրերին։ Ձեր մեջ դատաստան կանեմ եւ այն ամենը, ինչ կմնա ձեզանից,
ցրիվ կտամ բոլոր ուղղություններով։ 11 Հետեւապես, կենդանի եմ ես,- ասում է Ամենակալ Տերը,- քանի որ իմ
սրբությունները պղծեցիք ձեր ամեն տեսակի կուռքերով ու ամեն տեսակի պիղծ պաշտամունքներով, ես էլ կմերժեմ ձեզ,
աչքս ձեզ չի խնայի, ոչ էլ ձեզ ողորմություն կանեմ։ 12 Ձեր մեկ չորրորդ մասը մահով կոչնչանա, մեկ չորրորդ մասն էլ սովից
կմեռնի ձեր մեջ, մյուս չորրորդ մասը բոլոր ուղղություններով ցրիվ կտամ, իսկ մեկ չորրորդ մասն էլ ձեր շուրջը սրից
կընկնի. սուր կքաշեմ նրանց հետեւից։ 13 Նրանց վրա իմ բարկությունն ու ցասումը ի կատար կածվի, ու կմխիթարվեմ։
Եվ կիմանան, որ ես՝ Տերս, խոսեցի իմ վրեժխնդրությամբ, որպեսզի իրենց վրա իմ բարկությունն ի կատար ածեի։ 14 Ես
ձեզ անապատի մեջ կդնեմ՝ ձեզ շրջապատող հեթանոսների նախատինքի մեջ, իսկ ձեր դուստրերին էլ, ովքեր ձեր շուրջն
են, ի տես կդնեմ ճանապարհի անցորդներին։ 15 Եվ կլինես ողբալի ու եղկելի, ծաղր ու ցուցանք՝ ձեզ շրջապատող ազգերի
մեջ, երբ ես ձեր մեջ դատաստան կանեմ բարկությամբ, ցասումով ու ցասումնալի վրեժխնդրությամբ”։ Ես՝ Տերս, ասացի։
(^16) “Երբ ես սովի սուր նետերս արձակեմ նրանց վրա, ոչնչացման կմատնվեն։ Դրանք կարձակեմ նրանց վրա։ Սով կբերեմ
ձեր գլխին, կվերացնեմ ձեր հացի պաշարը,^17 ձեր դեմ սով ու կատաղի գազաններ կուղարկեմ եւ ձեզ կպատժեմ. մահն ու
արյունը կանցնեն ձեր վրայով, ձեր շուրջն էլ սրածություն կանեմ”։ Այս ամենը ես՝ Տերս, ասացի»։
