
Բարեկամություն աշխարհի հետ
(^1) Այդ որտեղի՞ց պատերազմներ եւ որտեղի՞ց կռիվներ ձեր մեջ. ձեր այն ցանկությունների՞ց, որոնք կռիվ են մղում ձեր
անդամների մեջ։
(^2) Ցանկանում եք, բայց չունեք, ուստի եւ սպանում եք, նախանձում եւ չեք կարողանում ձեռք բերել ձեր ուզածը.
պայքարում եք, կռվում եւ ձեռք չեք բերում, որովհետեւ չեք խնդրում։
(^3) Խնդրում եք եւ չեք ստանում, որովհետեւ չարամտորեն եք խնդրում, որպեսզի այն ծառայեցնեք ձեր
ցանկություններին։
(^4) Շնացողնե՛ր, չգիտե՞ք, որ այս աշխարհի հանդեպ սերը թշնամություն է Աստծու դեմ, քանի որ ով ուզում է աշխարհը
սիրել, Աստծուն իրեն թշնամի է դարձնում։ 5 Կամ թե՝ զուր եք համարում, ինչ որ Գիրքն ասում է. «Աստված
նախանձախնդրությամբ պահանջում է այն հոգին, որ բնակեցրեց մեր մեջ»։
(^6) Այլ է՛լ ավելի շնորհ է տալիս, որի համար ասում է. _«Տերն ամբարտավաններին հակառակ է, բայց խոնարհներին շնորհ
է տալիս»_ (Առկ. 3.34)։
(^7) Ուրեմն հնազանդվե՛ք Աստծուն եւ դիմադրե՛ք սատանային, ու նա հեռու կմնա ձեզանից։ 8 Մոտեցե՛ք Աստծուն, եւ
նա կմերձենա ձեզ։ Մեղավորնե՛ր, մաքրե՛ք ձեր ձեռքերը, թերահավատնե՛ր, ուղղե՛ք ձեր սրտերը.^9 տառապե՛ք, սգացե՛ք
եւ լացե՛ք. ձեր ծիծաղը սուգի թող վերածվի, եւ ձեր ուրախությունը՝ տրտմության։


(^10) Խոնարհվե՛ք Տիրոջ առաջ, եւ նա ձեզ կբարձրացնի։
(^11) Եղբայրնե՛ր, միմյանց մի՛ բամբասեք. իր եղբորը բամբասողը կամ դատողը չարախոսում է օրենքի մասին եւ դատում
այն. իսկ եթե օրենքն ես դատում, օրենքը գործադրող չես, այլ դատավոր։
(^12) Կա մե՛կ Օրենսդիր եւ Դատավոր, որ կարող է փրկել ու կործանել. դու ո՞վ ես, որ դատում ես մերձավորիդ։
(^13) Գանք այժմ նրանց, ովքեր ասում են. «Այսօր կամ վաղը կգնանք այսինչ քաղաքը, մեկ տարի կմնանք այնտեղ,
առեւտրով կզբաղվենք եւ դրամ կշահենք»։
(^14) (Դուք, որ չգիտեք վաղվա մասին, ինչպիսի՞ն կլինի ձեր կյանքը, քանի որ մի ամպ է ձեր կյանքը, որ մի պահ երեւում
է եւ անհետանում)։
(^15) Փոխանակ ասեիք. «Եթե Տերը կամենա, եւ ապրենք, կանենք այս կամ այն բանը։
(^16) Բայց արդ պարծենում եք ձեր ամբարտավանությամբ։ Այսպիսի ամեն պարծանք չար է։
(^17) Ով գիտի, թե ի՛նչ է բարեգործությունը, եւ բարիք չի անում, նրա համար դա մեղք է։
