
Տյուրոսի իշխանի դեմ
(^1) Տիրոջ խոսքն ինձ ուղղվեց ու ասաց. (^2) «Եվ դու, մարդո՛ւ որդի, Տյուրոսի իշխանին ասա՛. “Տերը՝ Աստված, այսպես
է ասում. այն բանի համար, որ քո սիրտը հպարտացավ, ու ասացիր, թե՝ “Աստված եմ ես եւ որպես աստված բնակվեցի
ծովի խորքում”, սակայն մարդ ես դու, ոչ թե Աստված, թեեւ սիրտդ իբրեւ Աստծու սիրտ ներկայացրիր։ 3 Մի՞թե դու ավելի
իմաստուն ես, քան Դանիելը, կամ մի՞թե իմաստուններ են քեզ խրատել իրենց հանճարով։ 4 Մի՞թե քո իմաստությամբ
կամ խելքով ես քեզ համար հարստություն դիզել եւ ոսկի ու արծաթ ձեռք բերել քո գանձարանի համար։ 5 Կամ քո
իմաստության ու առեւտրի առատությա՞մբ ես հարստությունդ բազմապատկել. իսկ սիրտդ քո հարստությամբ է
հպարտացել”։ 6 Ուստի Տերը՝ Աստված, այսպես է ասում. “Քանի որ քո սիրտը որպես Աստծու սիրտ ես ներկայացրել,
(^7) դրա համար ահա ես օտարների եմ բերելու քո դեմ, ազգերից ամենադաժաններին, եւ նրանք իրենց սուրն են քաշելու
քեզ վրա, քո իմաստության գեղեցկության վրա եւ քո գեղեցկությունը կորստյան են մատնելու,^8 կործանելու են քեզ, ու
խոցվածների մահով ես մեռնելու ծովի խորքում։ 9 Մի՞թե քեզ կոտորողների առջեւ շարունակելու ես ասել՝ “Աստված եմ
ես”։ Բայց դու մարդ ես, ոչ թե Աստված։ 10 Եվ քեզ մահացու վիրավորող անթլփատների բազմության մեջ ես մեռնելու
օտարների ձեռքով, որովհետեւ ես խոսեցի”»,- ասում է Ամենակալ Տերը։
(^11) Տիրոջ խոսքն ինձ ուղղվեց ու ասաց. (^12) «Մարդո՛ւ որդի, ողբա՛ Տյուրոսի իշխանի վրա։ Նրան կասես. “Տերը՝
Աստված, այսպես է ասում. դու համեմատության կնիք ես եղել՝ լի իմաստությամբ, եւ գեղեցկության պսակ։ 13 Աստծու
դրախտի փափկության մեջ ես եղել, քեզ վրա ես կապել բոլոր թանկարժեք քարերը՝ սարդիոն ու տպազիոն, զմրուխտ ու
կարկեհան, շափյուղա ու հասպիս, արծաթ ու ոսկի, սուտակ, ակաթ, մեղեսիկ, ոսկեքար, բյուրեղ, եղնգաքար. ոսկով ես
լցրել քո գանձարաններն ու շտեմարանները։ Սկսած այն օրից, երբ ստեղծվեցիր ու պատրաստվեցիր,^14 հովանավոր
քերովբեի հետ էիր. քեզ Աստծու սուրբ լեռան վրա դրեցի, եւ հրեղեն քարերի մեջ էիր։ 15 Անարատ եղար քո օրերում՝
ստեղծվելուցդ ի վեր, մինչեւ որ քո մեջ անիրավություններ գտնվեցին։ 16 Քո առեւտրի առատության հետեւանքով
անիրավություններով լցրիր շտեմարաններդ, մեղանչեցիր եւ անարգվելով արտաքսվեցիր Աստծու լեռից. հովանավոր
քերովբեն քեզ հրեղեն քարերի միջից իջեցրեց։ 17 Քո գեղեցկության պատճառով սիրտդ հպարտացավ, եւ իմաստությունդ
ապականվեց՝ քո գեղեցկությամբ հանդերձ։ Քո մեղքերի առատության պատճառով քեզ գետնին գցեցի, թագավորների
առաջ քեզ խայտառակության մատնեցի։ 18 Քո մեղքերի առատությամբ եւ առեւտրիդ խարդախությամբ պղծել ես
սրբություններդ։ Կրակ եմ հանելու քո միջից, նա էլ այրելու է քեզ. քո երկրում՝ բոլոր ականատեսների առաջ, քեզ մոխրի
եմ վերածելու։ 19 Եվ ազգերի միջից բոլոր նրանք, ովքեր քեզ ճանաչեն, տրտմելու են քեզ համար, որովհետեւ կորստյան
ես մատնվել ու այլեւս հավիտյան գոյություն չես ունենալու”»։
(^20) Սիդովնի դեմ։ Տիրոջ խոսքն ինձ ուղղվեց ու ասաց. (^21) «Մարդո՛ւ որդի, դեմքդ ուղղի՛ր Սիդովնի կողմը եւ
մարգարեացի՛ր նրա վերաբերյալ։ 22 Կասես. “Ամենակալ Տերն այսպես է ասում. ահա ես քո դեմ եմ, Սիդո՛ն։
Փառավորվելու եմ քո մեջ։ Ու կիմանաս, որ ես եմ Տերը, երբ քո դատաստանն անեմ։ Եվ ես սրբաբանվելու եմ քո մեջ։
(^23) Ժանտախտ եմ ուղարկելու քեզ վրա եւ արյուն՝ քո հրապարակներին։ Քո մեջ ընկնելու են խոցվածները սրերից, որ քեզ
վրա են թափվելու տարբեր կողմերից։ Ու կիմանան, որ ես եմ Տերը։ 24 Իսրայելի տան համար այլեւս խայթող տատասկներ
չեն լինելու, ոչ էլ ցավ պատճառող փշեր այն բոլոր մարդկանց կողմից, որոնք չորս կողմից անարգեցին նրանց։ Ու
կիմանան, որ ես եմ Ամենակալ Տերը”»։
(^25) Ամենակալ Տերն այսպես է ասում. «Հավաքելու եմ Իսրայելի տունն այն ազգերից, որոնց մեջ նրանք ցրիվ են եկել,
եւ սրբաբանվելու եմ նրանց մեջ՝ ազգերի ու ժողովուրդների առաջ։ Նրանք բնակվելու են իրենց երկրում, որ տվել եմ իմ
ծառա Հակոբին։ 26 Այնտեղ ապրելու են ապահով. տներ են շինելու եւ այգիներ տնկելու, ապրելու են ապահով, երբ
դատաստան տեսնեմ բոլոր նրանց հետ, ովքեր ամեն կողմից նրանց անարգեցին։ Ու կիմանան, որ ես եմ նրանց Տերը՝
Աստված՝ նրանց հայրերի Աստվածը»։
