
Եդովմի դատաստանը
(^1) _Մո՛տ եկեք ու լսե՛ք, ո՛վ ազգեր,
ակա՛նջ դրեք, ո՛վ իշխաններ.
թող լսի երկիրն իր մեջ գտնվողների հետ,
երկրագունդը եւ նրանում ապրող ժողովուրդը։_
(^2) _Տիրոջ զայրույթը բոլոր ազգերին է ուղղված,
բարկությունը նրանց բոլոր բազմությունների դեմ է,
որպեսզի ոչնչացնի նրանց՝ մատնելով սպանության._
(^3) _իսկ նրանց վիրավորները պիտի ընկնեն մեռելի պես,
նրանցից նեխահոտ պիտի փչի,
լեռները պիտի թրջվեն նրանց արյամբ։_
(^4) _Երկնային բոլոր զորությունները պիտի հալվեն,
երկինքը մագաղաթի պես պիտի գալարվի,
բոլոր աստղերը ցած պիտի թափվեն որթատունկի տերեւի նման
կամ թզենուց վայր ընկնող տերեւի պես։_
(^5) _Սուրն իմ, որ արբեցել է երկնքում,
այժմ իջնելու է եդովմացիների վրա
եւ կորստյան դատապարտված ժողովրդի վրա՝
դատաստանի համար։_
(^6) _Տիրոջ սուրը հագեցել է արյամբ,
գիրացել է գառների, ցուլերի ու խոյերի ճարպով,
քանզի Տիրոջ համար Բոսորում՝ զոհաբերություն,
իսկ եդովմացիների երկրում մեծ սպանդ է լինելու։_
(^7) _Նրանց հետ պիտի ճզմվեն մեծամեծները,
նաեւ խոյերն ու ցուլերը.
երկիրը պիտի հարբի նրանց արյամբ,
եւ նրանց հողը նրանց ճարպով պիտի լցվի։_
(^8) _Արդարեւ, Տիրոջ դատաստանի օրն է,
Սիոնի դատաստանի հատուցման տարին._
(^9) _նրա ձորերը ձյութ պիտի դառնան,
իսկ նրա հողը՝ ծծումբ.
նրա հողը ձյութի պես պիտի վառվի_
(^10) _զօր ու գիշեր
եւ հավիտենապես չի հանգչելու։
Նրա ծուխը վեր պիտի բարձրանա,
եւ նա սերնդից սերունդ պիտի ավերվի,
շատ ու շատ ժամանակներ պիտի ավերվի,
եւ չի լինելու ոչ ոք, որ անցնի այնտեղով։_
(^11) _Այնտեղ բնակություն պիտի հաստատեն թռչուններն ու ոզնիները,
ցիներն ու ագռավները,
նրա մեջ պիտի ջնջվեն ու ավերակ դառնան չափված հողակտորները,
հուշկապարիկները պիտի բնակվեն այնտեղ։_
(^12) _Նրա իշխանները պիտի դադարեն գոյություն ունենալուց,
նրա թագավորներն ու մեծամեծները պիտի կորստյան մատնվեն։_
(^13) _Նրա քաղաքներում եւ ամրոցներում փշաբեր ծառեր պիտի բուսնեն։
Համբարուների բնակատեղի եւ ջայլամների հանգրվան պիտի դառնա նա,_
(^14) _որտեղ դեւերն ու հուշկապարիկներն են հանդիպելու
եւ միմյանց ձայն տալու։
Այնտեղ պիտի հանգրվանեն հուշկապարիկները,
որովհետեւ իրենց համար հանգիստ են գտել։_
(^15) _Այնտեղ ոզնին ձագեր հանեց,
եւ երկիրը զգուշությամբ սնուցեց նրա ձագերին։
Այնտեղ միմյանց հանդիպեցին եղջերուները եւ իրար երես տեսան._
(^16) _նրանք հաշվվեցին, եւ_


նրանցից մեկն անգամ չպակասեց,
ընկերն ընկերոջը չփնտրեց,
քանի որ Տերն այդպես հրամայեց նրանց,
Նրա Հոգին հավաքեց նրանց։
(^17) _Նա նրանց համար վիճակ գցեց,
նրա ձեռքն է նրանց լիացրել՝
հավիտյանս հավիտենից։
Նրանք պիտի ժառանգեն սերնդից սերունդ
եւ հանգրվան գտնեն այնտեղ։_
