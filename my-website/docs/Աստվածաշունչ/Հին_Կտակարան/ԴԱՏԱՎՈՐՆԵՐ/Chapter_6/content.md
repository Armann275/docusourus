
Գեդեոնը եւ մադիանացիները
(^1) Իսրայելի որդիները Տիրոջ առաջ չարիք գործեցին, եւ Տերը նրանց յոթ տարի մադիանացիների ձեռքը մատնեց, (^2) եւ
մադիանացիների ձեռքը զորացավ Իսրայելի վրա։ Իսրայելի որդիները մադիանացիների պատճառով իրենց համար
գոմեր շինեցին լեռներում, քարայրներում եւ ամրոցներում։ 3 Երբ իսրայելացիները վարուցանք էին անում,
մադիանացիները, ամաղեկացիները եւ արեւելքի մյուս որդիները հարձակվում էին նրանց վրա,^4 բանակում էին նրանց
մոտ եւ փչացնում հողի բերքը մինչեւ Գազայի սահմանները։ Իսրայելին հանգիստ չէին տալիս, չէին թողնում ո՛չ ոչխար,
ո՛չ արջառ, ո՛չ էշ։ 5 Նրանք գալիս էին իրենց հոտերով, բերում էին իրենց վրանները եւ մորեխի պես բազմությամբ վրա էին
հասնում։ Նրանց եւ նրանց ուղտերին թիվ չկար։ Հասնում էին Իսրայելի երկիրը եւ ապականում այն։ 6 Եվ Իսրայելը
մադիանացիների պատճառով շատ աղքատացավ։ Իսրայելի որդիները աղաղակեցին Տիրոջը։
(^7) Երբ Իսրայելի որդիները մադիանացիների պատճառով աղաղակեցին Տիրոջը, (^8) Տերն Իսրայելի որդիներին մի
մարգարե ուղարկեց եւ ասաց նրանց. «Այսպես է ասում Տերը՝ Իսրայելի Աստվածը. “Ես եմ, որ հանեցի ձեզ Եգիպտոսի
երկրից, ձեզ դուրս բերեցի ծառայության տնից,^9 փրկեցի ձեզ եգիպտացիների ձեռքից եւ բոլոր ձեզ նեղողների ձեռքից,
քշեցի նրանց ձեր առաջից եւ նրանց երկիրը ձեզ տվեցի։ 10 Եվ ձեզ ասացի. “Ես եմ Տերը՝ ձեր Աստվածը, մի՛ վախեցեք
ամորհացիների աստվածներից, որոնց երկրում դուք բնակվում եք նրանց մեջ”, բայց դուք չլսեցիք իմ խոսքը”»։
(^11) Տիրոջ հրեշտակը եկավ ու նստեց այն կաղնու տակ, որ գտնվում էր Եփրայում եւ պատկանում էր Աբիեզերի տոհմից
Հովասին։ Նրա որդի Գեդեոնը կալում ցորեն էր կալսում՝ վախենալով մադիանացիներից։ 12 Տիրոջ հրեշտակը երեւաց
նրան եւ ասաց. «Տերը քեզ հետ է, ո՛վ հզորների հզոր»։ 13 Գեդեոնը նրան ասաց. «Ներողություն, Տե՛ր իմ, բայց եթե Տերը
մեզ հետ է, ինչո՞ւ այս բոլոր չարիքները եկան մեզ վրա, ո՞ւր են նրա բոլոր զարմանահրաշ գործերը, որ պատմեցին մեզ
մեր հայրերը՝ ասելով. “Չէ՞ որ Տերը մեզ հանեց Եգիպտոսից”, եւ հիմա ինչո՞ւ է նա մեզ լքել ու մադիանացիների ձեռքը
մատնել»։ 14 Տիրոջ հրեշտակը նայեց նրան ու ասաց. «Գնա՛ քո այդ զորությամբ եւ կփրկես Իսրայելը մադիանացիների
ձեռքից։ Չէ՞ որ ահա ես եմ ուղարկում քեզ»։ 15 Գեդեոնը նրան ասաց. «Ներողություն, Տե՛ր իմ, ինչո՞վ փրկեմ Իսրայելը.
իմ տոհմը ամենից աղքատն է Մանասեի ցեղի մեջ, եւ ես իմ հոր տան կրտսերն եմ»։ 16 Տիրոջ հրեշտակը նրան ասաց.
«Տերը քեզ հետ է, եւ դու մադիանացիներին կջարդես, ինչպես մեկ մարդու»։ 17 Գեդեոնն ասաց. «Եթե ես քո առաջ շնորհ
եմ գտել, ինձ մի նշա՛ն ցույց տուր, որ դու ես ինձ հետ խոսում,^18 մի՛ գնա այստեղից, մինչեւ որ քեզ մոտ գամ եւ իմ զոհը
բերեմ ու դնեմ քո առաջ»։ Նա ասաց. «Ես եմ, եւ կնստեմ այստեղ, մինչեւ որ հետ դառնաս ինձ մոտ»։ 19 Գեդեոնը ներս
մտավ, այծերի հոտից մի ուլ մորթեց եւ մեկ արդու ալյուրից բաղարջ հաց պատրաստեց, միսը դրեց ափսեի վրա,
արգանակը կճուճի մեջ լցրեց, դրեց նրա առաջ՝ կաղնու տակ, եւ երկրպագություն արեց։ 20 Տիրոջ հրեշտակը նրան ասաց.
«Վերցրո՛ւ այդ միսն ու բաղարջ հացը, դի՛ր այս քարի վրա, իսկ արգանակը վրա՛ն թափիր»։ Նա այդպես էլ արեց։ 21 Տիրոջ
հրեշտակն իր ձեռքի գավազանի ծայրը մեկնեց եւ հասցրեց մսին ու բաղարջ հացին։ Քարից կրակ դուրս եկավ ու լափեց
միսը եւ բաղարջ հացերը, եւ Տիրոջ հրեշտակը հեռացավ նրա աչքից։ 22 Գեդեոնը տեսավ, որ նա Տիրոջ հրեշտակն է, եւ
ասաց. «Օ՜հ, օ՜հ, Տե՛ր, Տե՛ր, ես Տիրոջ հրեշտակին երես առ երես տեսա»։ 23 Տերը նրան ասաց. «Խաղաղությո՜ւն քեզ, մի՛
վախեցիր, չես մեռնի»։
(^24) Գեդեոնն այնտեղ Տիրոջը զոհասեղան շինեց, այն կոչեց «Տիրոջ խաղաղություն»։ Դա այնտեղ է մինչեւ այսօր՝
Աբիեզերի տոհմի Եփրայում։ 25 Այդ գիշեր Տերը նրան ասաց. «Վերցրո՛ւ դու քո հոր պարարտ եզն ու յոթ տարեկան
երկրորդ եզը եւ քանդի՛ր քո հորը պատկանող Բահաղի զոհասեղանը, ջարդի՛ր պաշտամունքային փայտե սյունը 26 եւ
զոհասեղա՛ն շինիր Տիրոջ՝ քո Աստծու համար, որը քեզ երեւաց Մանովզ լեռան գլխին, պատերազմի տեղում. վերցրո՛ւ
երկրորդ եզը եւ ողջակե՛զ արա քո ջարդած սյան կտորտանքով»։ 27 Գեդեոնն իր ծառաներից տասներեք մարդ առավ եւ
արեց այնպես, ինչպես նրան ասաց Տերը։ Եվ որովհետեւ իր հոր տնեցիներից ու քաղաքի մարդկանցից վախեցավ ցերեկն
անելու այդ բանը, գիշերն արեց։
(^28) Առավոտը կանուխ քաղաքի մարդիկ վեր կացան եւ տեսան, որ կործանված է Բահաղի զոհասեղանը, եւ
պաշտամունքային սյունը՝ ջարդված, իսկ պարարտ եզը ողջակեզ է հանված շինված զոհասեղանի վրա։ 29 Եվ իրար
ասացին. «Ո՞վ արեց այս բանը»։ Պրպտեցին, քննեցին եւ ասացին, թե այդ բանը Հովասի որդի Գեդեոնն է արել։
(^30) Քաղաքի մարդիկ ասացին Հովասին. «Դո՛ւրս հանիր քո որդուն, նա պետք է մեռնի, որովհետեւ կործանել է Բահաղի
զոհասեղանը եւ ջարդել է պաշտամունքային սյունը»։ 31 Հովասն իր դեմ ելած մարդկանց ասաց. «Այժմ դո՞ւք պետք է


պաշտպանեք Բահաղի դատը, եւ կամ դո՞ւք պետք է փրկեք նրան։ Ով որ նրան վնասել է, կմեռնի մինչեւ առավոտ։ Եթե
նա Աստված է, թող ինքը լուծի իր վրեժը, քանի որ կործանել են իր զոհասեղանը»։ 32 Եվ այդ օրը նրան անվանեց
Հերոբոաղ, այսինքն՝ Բահաղի դատաստան, որովհետեւ քանդել էր նրա զոհասեղանը։

(^33) Բոլոր մադիանացիները, ամաղեկացիները եւ արեւելքի մյուս որդիները հավաքվեցին միասին եւ եկան, բանակեցին
Հեզրայելի հովիտներում։ 34 Տիրոջ հոգին զորացրեց Գեդեոնին, նա եղջերափող փչեց, եւ Աբիեզերի տոհմի մարդիկ
խրախուսվելով գնացին նրա հետեւից։ 35 Պատգամավորներ ուղարկեց Ասերի, Զաբուղոնի եւ Նեփթաղիմի ցեղերին, եւ
ընդառաջ ելան նրան։
(^36) Գեդեոնն ասաց Աստծուն. «Որպեսզի իմանամ, թե փրկելու ես Իսրայելն իմ ձեռքով, ինչպես որ ասել ես, (^37) ահա ես
կալի մեջ խուզած բուրդ կդնեմ. եթե միայն խուզած բրդի վրա անձրեւ լինի, իսկ ամբողջ գետինը՝ չոր, կիմանամ, որ
Իսրայելը փրկելու ես իմ ձեռքով, ինչպես որ ասել ես»։ 38 Այդպես էլ եղավ. հաջորդ օրն առավոտ կանուխ Գեդեոնը վեր
կացավ, քամեց բուրդը, եւ բրդից մի կոնք լիքը ջուր թափվեց։ 39 Գեդեոնն ասաց Աստծուն. «Թող քո բարկությունը
չբորբոքվի ինձ վրա, մի անգամ եւս խոսեմ եւ մի անգամ էլ բրդով փորձեմ։ Այս անգամ թող միայն բրդի վրա չորություն
լինի, իսկ ամբողջ գետնի վրա՝ անձրեւ»։ 40 Եվ այն գիշերն Աստված այդպես արեց. միայն բրդի վրա չորություն եղավ, իսկ
ամբողջ գետնի վրա՝ անձրեւ։
