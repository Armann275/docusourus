
Հակոբի եւ Եսավի հանդիպումը
(^1) Հակոբն աչքերը բարձրացրեց ու տեսավ իր եղբայր Եսավին, որ գալիս էր չորս հարյուր հոգով։ Նա իր երեխաներին
բաժանեց Լիայի, Ռաքելի եւ երկու աղախինների միջեւ։ 2 Երկու աղախիններին ու նրանց որդիներին կանգնեցրեց
առջեւում, ապա՝ Լիային ու նրա որդիներին, իսկ ամենավերջում՝ Ռաքելին ու Հովսեփին։ 3 Ինքը անցավ նրանցից առաջ
եւ մինչ եղբորը մոտենալը յոթ անգամ մինչեւ գետին խոնարհվեց։ 4 Եսավը վազեց նրան ընդառաջ, գրկեց նրան եւ
համբուրեց, ընկավ նրա պարանոցին, համբուրեց նրան, եւ երկուսով լաց եղան։ 5 Վեր նայելով՝ Եսավը տեսավ կանանց
ու երեխաներին եւ հարցրեց. «Սրանք քո ի՞նչն են»։ Հակոբը պատասխանեց. «Իմ երեխաներն են, որոնցով Աստված
ողորմեց ինձ՝ քո ծառային»։ 6 Աղախիններն ու նրանց որդիները մոտեցան ու խոնարհվեցին նրա առաջ։ 7 Մոտեցան նաեւ
Լիան ու իր որդիները եւ խոնարհվեցին նրա առաջ։ Ապա մոտեցան Հովսեփն ու Ռաքելը եւ խոնարհվեցին նրա առաջ։
(^8) Ապա Եսավը հարցրեց. «Իսկ ի՞նչ էին այն բոլոր գնացողները, որ ինձ հանդիպեցին»։ Նա պատասխանեց. «Որպեսզի
քո ծառան շնորհ գտնի քո առաջ»։ 9 Եսավն ասաց. «Ես էլ շատ ունեմ, եղբա՛յր, քոնը թող քեզ մնա»։ 10 Հակոբն ասաց.
«Այդպես չէ. եթե շնորհ գտա քո առաջ, ուրեմն ընդունի՛ր իմ ընծաները, որովհետեւ երբ քո դեմքը տեսա, կարծես թե


Աստծու դեմքը տեսնեի։ Ինձ բարությամբ ընդունեցիր,^11 ընդունի՛ր եւ իմ ընծաները, որ մատուցեցի քեզ, որովհետեւ
ողորմեց ինձ Աստված, եւ ես ամեն ինչ ունեմ»։ Հակոբն ստիպեց նրան, եւ նա ընդունեց։ 12 Եսավն ասաց. «Շարժվենք եւ
ուղիղ գնանք»։ 13 Սակայն Հակոբը նրան ասաց. «Իմ տերը գիտի, որ երեխաներս դեռահաս են, իսկ ոչխարներն ու
արջառները, որ սնում են իրենց ձագերին, եթե մի օրվա ճանապարհ գնան, ապա բոլորը կսատկեն։ 14 Իմ տերն իր ծառայի
առջեւից թող գնա, իսկ ես ըստ իմ կարողության ու իմ առջեւից գնացողների ընթացքի, ըստ իմ երեխաների զորության
կշարժվեմ, մինչեւ որ Սեիրում հասնեմ իմ տիրոջը»։ 15 Եսավը հարցրեց. «Քեզ մոտ թողնե՞մ ինձ հետ եղած մարդկանց մի
մասին»։ Նա պատասխանեց. «Ի՞նչ կարիք կա։ Բավական է, որ շնորհ գտա քո առաջ, տե՛ր»։ 16 Այդ օրը Եսավն իր
ճանապարհով վերադարձավ Սեիր,^17 իսկ Հակոբը գնաց Վրաններ [* _Սոկկոտ_ ], այնտեղ իր համար կացարաններ
կանգնեցրեց, իսկ իր հոտերի համար փարախներ շինեց։ Այդ պատճառով էլ այդ վայրը կոչեց Վրաններ։

(^18) Ասորիների Միջագետքից վերադառնալով՝ Հակոբը եկավ սյուքեմացիների Սաղեմ քաղաքը, որը գտնվում էր
քանանացիների երկրում, եւ բնակվեց քաղաքի դիմաց։ 19 Նա Եմովրից՝ Սյուքեմի հորից, հարյուր ոչխարով մի կալվածք
գնեց, որտեղ եւ հաստատեց իր վրանը։ 20 Նա այնտեղ զոհասեղան կանգնեցրեց եւ կանչեց Իսրայելի Աստծու անունը։
