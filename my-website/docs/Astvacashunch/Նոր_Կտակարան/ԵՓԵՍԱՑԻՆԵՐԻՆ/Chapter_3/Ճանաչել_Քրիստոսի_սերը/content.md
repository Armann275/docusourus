
Պողոսը հեթանոսների առաքյալ
(^1) Այս պատճառով ես՝ Պողոսը, Հիսուս Քրիստոսի բանտարկյալն եմ ձեզ՝ հեթանոսներիդ համար։ 2 Դուք թերեւս լսել
եք, որ Աստված իր շնորհի մատակարարումը տվել է ինձ ձեր օգուտի համար։ 3 Մի հայտնությամբ ինձ ցույց տվեց
խորհուրդը, ինչպես վերեւում համառոտ գրեցի ձեզ,^4 որպեսզի կարող լինեք ընթերցելու եւ հասկանալու, թե որքան
տեղյակ եմ Քրիստոսի խորհրդին։ 5 Այս խորհուրդն Աստված մարդկության նախորդ սերունդներին ցույց չտվեց, ինչպես
այժմ հայտնեց իր սրբերին՝ առաքյալներին ու մարգարեներին, Սուրբ Հոգու միջոցով,^6 որպեսզի հեթանոսները
ժառանգակից, նույն մարմնի անդամ եւ Քրիստոս Հիսուսով իրագործված խոստմանը հաղորդակից լինեն Ավետարանի
միջոցով։ 7 Այդ Ավետարանին ես՝ Պողոսս, սպասավոր եղա Աստծու շնորհի պարգեւով, որ Աստված իր զորության
ներգործությամբ ինձ տվեց։ 8 Ինձ, որ բոլոր սրբերի մեջ հետինն եմ, Աստված տվեց այս շնորհը՝ հեթանոսներին
ավետարանելու Քրիստոսի անքննելի մեծությունը 9 եւ լուսավորելու բոլորին, որպեսզի իմանան, թե ի՛նչ է այն խորհրդի
իրագործումը, որ անցյալ բոլոր ժամանակներում ծածկված էր Աստծու՝ տիեզերքի Արարչի մեջ,^10 որպեսզի այժմ
եկեղեցու միջոցով Աստծու բազմապատիկ իմաստությունը հայտնվի երկնքի մեջ գտնվող իշխանություններին ու
պետություններին,^11 համաձայն իր հավիտենական ծրագրի, որ իրագործեց մեր Տեր Հիսուս Քրիստոսի միջոցով։
(^12) Նրան հավատալու միջոցով համարձակություն ու վստահություն ունենք Աստծու առջեւ։ 13 Ուստի աղաչում եմ, որ
չընկճվեք ձեզ համար մեր կրած նեղությունների պատճառով. սրանք մեր փառքն են։
(^14) Դրա համար ծնկի եմ գալիս մեր Տեր Հիսուս Քրիստոսի Հոր առաջ, (^15) որից անվանվում է ամեն ազգատոհմ
երկնքում եւ երկրի վրա,^16 որպեսզի ձեզ, ըստ իր փառքի մեծության, զորություն տա իր Հոգու միջոցով ներքնապես
ամրանալու,^17 եւ ձեր հավատի միջոցով Քրիստոսը բնակվի ձեր սրտերում, եւ դուք սիրո մեջ արմատացած ու
հաստատված լինեք,^18 որպեսզի բոլոր սրբերի հետ կարողանաք հասկանալ, թե ի՛նչ է լայնությունը, երկարությունը,
բարձրությունն ու խորությունը,^19 ճանաչել Քրիստոսի սերը, որ գերազանցում է ամեն իմացություն, որպեսզի լցվեք
Աստծու ամբողջական լիությամբ։ 20 Ուրեմն փառք նրան, ով մեր մեջ իր ներգործող զորությամբ, կարող է առատությամբ
ավելին անել, քան այն ամենը, ինչ մենք խնդրում ենք եւ մտածում։ 21 Փա՜ռք նրան Եկեղեցու մեջ Քրիստոս Հիսուսով,
սերնդեսերունդ, հավիտյանս հավիտենից. ամեն։
