
Անաչառ վերաբերմունք բոլորի հանդեպ
(^1) Եղբայրնե՛ր իմ, աչառությամբ մի՛ ունեցեք մեր Տեր Հիսուս Քրիստոսի՝ փառքի Տիրոջ հավատը։
(^2) Եթե ձեր ժողովատեղին մտնի մի մարդ, որ ունենա ոսկի մատանի եւ շքեղ զգեստներ, եւ այնտեղ մտնի նաեւ մի
աղքատ՝ կեղտոտ շորերով,^3 եւ դուք ավելի ուշադրություն դարձնեք շքեղ զգեստներ ունեցողին եւ ասեք՝ «Դու նստի՛ր
այստեղ, պատվո տեղը», կամ թե՝ «Եկ նստի՛ր իմ պատվանդանի մոտ», իսկ աղքատին, թե՝ «Ոտքի՛ կանգնիր այդտեղ»,
(^4) այդ դեպքում դուք ձեր մեջ աչառություն արած չե՞ք լինի եւ չար խորհուրդների դատավորներ չե՞ք լինի։
(^5) Լսե՛ք, իմ սիրելի՛ եղբայրներ, չէ՞ որ Աստված ընտրեց այս աշխարհի աղքատներին, որոնք հարուստ են հավատով եւ
ժառանգորդներն են այն արքայության, որը նա խոստացավ իրեն սիրողներին։
(^6) Իսկ դուք անարգում եք աղքատներին։ Հարուստները չե՞ն, որ հարստահարում են ձեզ, ու հենց նրանք են ձեզ
դատարան քարշ տալիս։
(^7) Նրանք չե՞ն, որ հայհոյում են այն բարի անունը, որով կոչված եք դուք։
(^8) Բայց եթե կատարում եք արքայական օրենքը Սուրբ Գրքի համաձայն, թե՝ _«Սիրի՛ր քո ընկերոջը, ինչպես ինքդ քեզ»_
(Ղեւտ. 19.18), լավ եք անում։
(^9) Իսկ եթե աչառություն եք անում, մեղք եք գործում՝ իբրեւ օրինազանցներ դատապարտվելով օրենքից։
(^10) Նա, ով պահում է ամբողջ օրենքը եւ միայն մեկ բանով սայթաքում, պարտապան կլինի ամբողջ օրենքին.
(^11) որովհետեւ նա, ով ասաց, թե՝ _«Մի՛ սպանիր»_ , նաեւ ասաց, թե՝ _«Եվ մի՛ շնացիր»_ (Ելք 20.13-14, Բ Օր. 5.17-18), քանզի,
եթե չսպանես, բայց շնանաս, հանցավոր կլինես օրենքի առաջ։
(^12) Այնպե՛ս խոսեք ու գործեք, որպես թե ազատության օրենքով եք դատվելու, (^13) քանի որ անողորմի հանդեպ անողորմ
դատաստան է լինելու, մինչդեռ ողորմածությունը բարձրագլուխ պարծենում է դատաստանի առաջ։
(^14) Եղբայրնե՛ր իմ, օգուտն ի՞նչ է, եթե մեկն ասի, թե հավատ ունի, սակայն հավատն արտահայտող գործեր չունենա։
Մի՞թե հավատը նրան կկարողանա փրկել։
(^15) Եթե մի եղբայր կամ քույր մերկ լինեն կամ օրվա ուտելիքի կարոտ, (^16) եւ ձեզնից մեկը նրանց ասի՝ «Գնացե՛ք
խաղաղությամբ, տաքացե՛ք եւ զգե՛ստ հագեք, եւ դուք նրանց չտաք անհրաժեշտ բաները, ի՞նչ օգուտ է։
(^17) Նույնպես եւ հավատը. եթե գործեր չունի, ինքնին մեռած է։
(^18) Բայց մեկը թերեւս ասի. «Դու հավատ ունես, իսկ ես՝ գործեր. ցո՛ւյց տուր ինձ քո հավատն առանց գործերի, եւ ես
քեզ ցույց կտամ իմ հավատը գործերով»։
(^19) Դու հավատում ես, որ մե՞կ է Աստված. լավ ես անում։ Դեւերն էլ են հավատում եւ դողում։
(^20) Ո՛վ փուչ մարդ, ուզո՞ւմ ես իմանալ. հավատը դատարկ է առանց գործերի։


(^21) Աբրահամը՝ մեր հայրը, չէ՞ որ գործերով արդարացավ՝ զոհասեղանի վրա հանելով իր որդուն՝ Իսահակին։
(^22) Տեսնո՞ւմ ես, որ հավատը գործակից եղավ նրա գործերին, եւ գործերով հավատը կատարյալ դարձավ։ 23 Եվ
կատարվեց գրվածը, որն ասում է. _«Աբրահամը հավատաց Աստծուն, եւ դա նրան արդարություն համարվեց»_ (Ծնն. 15.6), եւ
նա Աստծուն բարեկամ կոչվեց։ 24 Տեսնո՞ւմ եք, որ գործերով է արդարանում մարդ եւ ոչ թե միայն հավատով։
(^25) Այդպես էլ պոռնիկ Ռախաբը գործերով չարդարացա՞վ, երբ ընդունեց հետախույզներին եւ գաղտնի ճանապարհով
նրանց ուղարկեց։
(^26) Ինչպես որ մարմինն է մեռած առանց հոգու, այնպես էլ հավատն է մեռած առանց գործերի։
