
(^1) _Գոհաբանական սաղմոս Դավթի
Եկե՛ք ցնծանք Տիրոջ առջեւ,
Աղաղակենք մեր փրկիչ Աստծուն,_
(^2) _Փութանք նրա առջեւ խոստովանությամբ,
Սաղմոսներով աղաղակենք նրան։_
(^3) _Տերը մեծ Աստված է, մեծ թագավոր ողջ երկրում։_
(^4) _Նրա ձեռքերում են երկրի բոլոր եզերքները,
Նրանն են լեռների բարձունքները։_
(^5) _Նրանն է ծովը. նա արարեց այն,
Եվ ցամաքը նրա ձեռքերն ստեղծեցին։_
(^6) _Եկե՛ք երկրպագենք նրան, խոնարհվենք
Եվ արտասվենք մեր արարչի՝ Տիրոջ առջեւ։_
(^7) _Նա ինքն է մեր Աստվածը,
Մենք՝ նրա ձեռքի ժողովուրդը
Եվ նրա արոտի հոտը։
Այսօր, երբ նրա ձայնը լսեք,_
(^8) _Ձեր սրտերը մի՛ խստացրեք դառնությամբ,
Ինչպես փորձության օրն անապատում,_
(^9) _Ուր ձեր հայրերը փորձեցին ինձ,
Քննեցին ինձ եւ տեսան իմ գործերը։_
(^10) _Քառասուն տարի ջանացի այդ ազգի համար եւ ասացի.
«Միշտ մոլորված են սրտով
Ու ճանապարհներս չճանաչեցին»։_
(^11) _Ուստի երդվեցի բարկությանս մեջ,
Որ իմ հանգստի մեջ նրանք չեն մտնի։_
