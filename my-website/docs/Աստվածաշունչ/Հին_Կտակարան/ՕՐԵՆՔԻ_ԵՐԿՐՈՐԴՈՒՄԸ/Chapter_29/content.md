
Տիրոջ ուխտը Իսրայելի հետ
(^1) Մովսեսը, կանչելով Իսրայելի բոլոր որդիներին, ասաց նրանց. «Դուք ինքներդ տեսաք այն ամենը, ինչ ձեր առաջ
արեց Տերը Եգիպտոսում փարավոնի, նրա ծառաների ու նրա ամբողջ երկրի նկատմամբ.^2 հզոր ձեռքով ու բարձր
բազկով կատարված այն մեծամեծ փորձանքները, նշաններն ու զարմանահրաշ գործերը, որոնք տեսան ձեր աչքերը։
(^3) Տերը՝ ձեր Աստվածը, մինչեւ այսօր ձեզ ո՛չ միտք տվեց, որ գիտենաք, ո՛չ աչքեր, որ տեսնեք, ո՛չ ականջ, որ լսեք։
(^4) Քառասուն տարի նա ձեզ տարավ անապատով։ Ո՛չ ձեր զգեստները հնացան, ո՛չ ձեր ոտքերի կոշիկները մաշվեցին։
(^5) Հաց չկերաք եւ գինի ու ցքի չխմեցիք, որպեսզի համոզվեիք, որ ես՝ Տերս, ձեր Աստվածն եմ, (^6) եւ եկաք մինչեւ այս
վայրը։ Մեր դեմ պատերազմի ելան Եսեբոնի թագավոր Սեհովնը եւ Բասանի թագավոր Օվգը։ Հարվածեցինք նրանց 7 ու
գրավեցինք նրանց երկիրը, եւ այն ժառանգություն տվեցի Ռուբենի ցեղին, Գադի ցեղին ու Մանասեի կես ցեղին։
(^8) Հետեւե՛ք, որ կատարեք այս ուխտի բոլոր խոսքերը, որպեսզի իմանաք այն ամենը, թե ինչ եք անելու։
(^9) Տիրոջ՝ ձեր Աստծու առջեւ այսօր ահա կանգնած եք դուք բոլորդ՝ ձեր ցեղապետները, ձեր ծերերը, ձեր
դատավորները, ձեր ատենադպիրները, Իսրայելի բոլոր տղամարդիկ,^10 ձեր կանայք ու ձեր որդիները, ձեր մեջ բնակվող
եկվորը, ձեր փայտահատից մինչեւ ձեր ջրկիրը,^11 որպեսզի չխախտեք Տիրոջ՝ ձեր Աստծու ուխտը, որ Տերը՝ ձեր
Աստվածը, ուխտեց ձեզ այսօր, եւ արժանանաք նրա նզովքներին,^12 որպեսզի ձեզ դարձնի իր ժողովուրդը, եւ նա լինի ձեզ
համար Աստված, ինչպես ասել է եւ ինչպես երդվել է ձեր հայրերին՝ Աբրահամին, Իսահակին ու Հակոբին։
(^13) Ես այս ուխտերն ու այս նզովքները ոչ միայն ձեզ համար եմ անում՝ 14 նրանց համար, ովքեր այսօր մեզ հետ են՝
Տիրոջ՝ մեր Աստծու առջեւ, այլ նաեւ նրանց համար, ովքեր այսօր մեզ հետ չեն։ 15 Դուք ինքներդ էլ գիտեք, թե ինչպես
ապրեցինք եգիպտացիների երկրում, թե ինչպես անցանք այն ազգերի միջից, որոնց երկրով անցաք դուք։ 16 Դուք տեսաք
նրանց գարշելի գործերն ու նրանց փայտե, քարե, արծաթե ու ոսկե կուռքերը։ 17 Ձեր մեջ թող չգտնվի այր կամ կին, ազգ
կամ ցեղ, որի միտքը Տիրոջից՝ իր Աստծուց շեղված լինելով՝ գնա ու պաշտի այդ ազգերի կուռքերին։ Ձեր մեջ ոչ մեկը
բուսած դառն ու դաժան արմատ չլինի։ 18 Եթե լինի մեկը, որ, լսելով այս նզովքի պատգամները, մտածի ու ասի՝
“Թողություն կլինի ինձ, թեեւ ես իմ մոլոր ճամփով եմ ընթանում”, այդ դեպքում մեղավորն անմեղին կորստյան կմատնի։
(^19) Աստված չի ուզենա ներել նրան, այլ կբորբոքվեն նրա բարկությունն ու նախանձը այդ մարդու վրա, նրա վրա կթափվեն
այս օրենքների գրքում գրված այս ուխտի բոլոր նզովքները, եւ Տերը նրա անունը կջնջի երկրի վրայից։ 20 Ըստ այս
օրենքների գրքում գրված այս ուխտի բոլոր նզովքների՝ Տերը նրան կմեկուսացնի Իսրայելի բոլոր որդիներից, որպեսզի
չարիք հասցնի նրան։ 21 Եվ մյուս ազգերը, ձեզանից հետո եկող ձեր որդիները, հեռու երկրներից եկած օտարները,
տեսնելով այդ երկրում տիրող արհավիրքները, նրանց վրա Տիրոջ ուղարկած հիվանդությունները, կասեն.^22 “Ողջ հողը
այրվել է ծծումբով ու աղով, ոչ մի բան չի ցանվի նրա հողի մեջ ու չի բուսնի, եւ ոչ մի դալար բույս չի բարձրանա այդ հողից։
Երկիրը լինելու է Սոդոմի ու Գոմորի, Ադամայի ու Սեբոյիմի նման, որոնք Տերը կործանեց սրտմտությամբ ու
բարկությամբ”։ 23 Եվ բոլոր ազգերը կասեն. “Ինչո՞ւ Տերն այդպես արեց այդ երկրին, ո՞րն է նրա խոր զայրույթի եւ այդ
բարկության պատճառը”։ 24 Ու կասեն. “Որովհետեւ լքեցին իրենց հայրերի Աստծու ուխտը, որ Տերը ուխտել էր նրանց
հայրերի հետ, երբ նրանց դուրս բերեց եգիպտացիների երկրից։ 25 Նրանք գնացին պաշտեցին օտար աստվածների,
երկրպագեցին նրանց, որոնց չգիտեին եւ որոնց Աստված չէր տվել նրանց։ 26 Տերը սրտմտությամբ բարկացավ այդ երկրի
վրա՝ դրա վրա թափեց այս օրենքների մատյանի մեջ գրված ուխտի բոլոր նզովքները։ 27 Տերը շատ խիստ բարկությամբ,
սրտմտությամբ ու զայրույթով նրանց վերացրեց իրենց երկրից եւ նրանց մինչեւ այսօր նետել է օտար երկիր”։ 28 Գաղտնի


բաները Տիրոջը՝ մեր Աստծունն են, իսկ հայտնիները՝ մերն ու մեր որդիներինը հավիտյան. կատարենք այս օրենքների
բոլոր խոսքերը»։
