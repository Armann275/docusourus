
Հրեշտակը եւ գրքույկը
(^1) Տեսա երկնքից իջնող այլ զորավոր հրեշտակ. ամպի մեջ էր փաթաթված, գլխին՝ ծիածան, եւ նրա երեսը նման էր
արեգակի, իսկ նրա ոտքերը՝ հրեղեն սյուների։ 2 Նա իր ձեռքում ուներ մի բացված գրքույկ. աջ ոտքը դրեց ծովի վրա, իսկ


ձախը՝ ցամաքի վրա։ 3 Եվ աղաղակեց բարձր ձայնով, ինչպես առյուծն է մռնչում։ Երբ աղաղակեց, յոթ որոտները
թնդացին իրենց ձայներով։ 4 Երբ յոթ որոտները թնդացին, ուզում էի գրել, բայց երկնքից լսեցի մի ձայն, որ ասում էր.
«Ծածկի՛ր, ինչ որ խոսեցին յոթ որոտները եւ մի՛ գրիր»։ 5 Եվ այն հրեշտակը, որին տեսել էի, եւ որն իր ոտքը դրել էր ծովի
ու ցամաքի վրա, իր աջ ձեռքը երկինք բարձրացրեց 6 եւ երդվեց Նրանով, որ հավիտյան կենդանի է, որն ստեղծեց երկիրն
ու նրա մեջ առկա ամեն բան, երկինքն ու նրա մեջ առկա ամեն բան, երդվեց, որ այլեւս չկա ժամանակ.^7 բայց այն օրը,
երբ յոթերորդ հրեշտակն իր փողը հնչեցնի, պիտի իրականանա Աստծու խորհուրդը, որ ավետարանվեց իր ծառաների՝
մարգարեների միջոցով։

(^8) Եվ ձայնը, որ լսել էի երկնքից, դարձյալ խոսեց ինձ հետ ու ասաց. «Գնա՛, վերցրո՛ւ այն բացված գրքույկը, որ իր
ձեռքում ունի ծովի ու ցամաքի վրա կանգնած հրեշտակը։ 9 Եվ ես, գնալով հրեշտակի մոտ, նրանից խնդրեցի գրքույկը.
իսկ նա ինձ ասաց. «Վերցրո՛ւ սա եւ կե՛ր. քո որովայնում այն դառը պիտի դառնա, իսկ քո բերանում՝ քաղցր ինչպես մեղր։
(^10) Եվ հրեշտակից վերցրի բացված գրքույկն ու կուլ տվեցի. այն իմ բերանում մեղրի պես էր. իսկ երբ կերա, իմ որովայնը
դարձավ դառը։ 11 Եվ հրեշտակն ինձ ասաց. «Դու պետք է դարձյալ մարգարեանաս ժողովուրդների, ազգերի, լեզուների
եւ երկրի թագավորների մասին»։
