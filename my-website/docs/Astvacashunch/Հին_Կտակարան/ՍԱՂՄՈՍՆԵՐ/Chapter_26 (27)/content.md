
(^1) _Սաղմոս Դավթի, երբ դեռ օծված չէր
Տերն իմ լույսն է եւ իմ կյանքը. ես ումի՞ց պիտի վախենամ։
Տերն իմ կյանքի ապավենն է. ես ումի՞ց պիտի դողամ։_
(^2) _Երբ չարերը մերձեցան՝ ուտելու իմ մարմինը,
Ինձ նեղողներն ու թշնամիները թուլացան եւ ընկան։_
(^3) _Թե իմ դեմ պատերազմ պատրաստվի, սիրտս չի երկնչի,
Թե ճակատամարտ սկսվի իմ դեմ,
Միեւնույն է, Տե՜ր, ես քեզ պիտի հուսամ։_
(^4) _Մի բան խնդրեցի Տիրոջից եւ նույնն եմ աղաչում.
Տիրոջ տան մեջ բնակվեմ կյանքիս բոլոր օրերին,
Տիրոջ վայելչությունը տեսնեմ
Եվ մշտապես լինեմ նրա տաճարում։_
(^5) _Վատ օրերին ինձ թաքցրեց իր խորանում,
Ինձ պատսպարեց իր խորանի ծածկի տակ։_
(^6) _Ժայռից ավելի բարձրացրեց ինձ.
Այժմ էլ գլո՛ւխն իմ բարձրացրու թշնամիներիս վրա։
Պիտի շրջեմ եւ օրհնության պատարագ մատուցեմ
Նրա խորանում,
Օրհնություն եւ սաղմոս պիտի ասեմ Տիրոջը։_
(^7) _Լսի՛ր, Տե՜ր, իմ ձայնը, որովհետեւ քեզ դիմեցի,
Ողորմի՛ր եւ լսի՛ր ինձ,_^8 _քանզի սիրտս քեզ կանչեց,
Հայացքս քո դեմքը փնտրեց, Տե՜ր։_
(^9) _Երեսդ մի՛ դարձրու ինձանից
Եվ բարկությամբ մի՛ շրջվիր քո ծառայից։
Իմ օգնակա՛նը եղիր. մի՛ անարգիր ինձ
Եվ մի՛ լքիր ինձ, Աստվա՛ծ, փրկի՛չ իմ։_
(^10) _Իմ հայրն ու մայրը թողեցին ինձ, բայց Տերն ինձ ընդունեց։_
(^11) _Ուսուցանի՛ր ինձ, Տե՜ր, քո ճանապարհը
Եվ առաջնորդի՛ր ինձ քո ուղիղ շավիղներով։_
(^12) _Իմ թշնամիների պատճառով մի՛ մատնիր ինձ նեղիչներիս ձեռքը։
Իմ դեմ ելան կեղծ վկաներ եւ սուտ խոսեցին իրենց անօրենությամբ։_
(^13) _Հավատում եմ, որ կտեսնեմ Տիրոջ բարությունը
Ապրողների երկրում._
(^14) _Սպասի՛ր Տիրոջը եւ քաջալերվի՛ր,
Թող սիրտդ զորանա. սպասի՛ր Տիրոջը։_
