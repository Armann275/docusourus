
Եսային շրջում է մերկ ու բոկոտն
(^1) Այն տարի, երբ Տանաթանը, Ասորեստանի Առան արքայի կողմից ուղարկվելով, եկավ Ազովտոս, պատերազմ մղեց
Ազովտոսի դեմ եւ գրավեց այն,^2 ահա այդ ժամանակ Տերը խոսեց Ամոզի որդի Եսայու հետ եւ ասաց. «Գնա՛ ու քուրձդ
հանի՛ր քո մեջքից եւ հողաթափերդ արձակի՛ր քո ոտքերից»։ Այդպես էլ արեց՝ քայլելով մերկ ու բոկոտն։ 3 Եվ Տերն ասաց.
«Ինչպես որ իմ ծառա Եսային քայլեց մերկ ու բոկոտն, այդպես երեք տարի եգիպտացիների եւ եթովպացիների համար
հրաշքներ ու նշաններ պիտի լինեն։ 4 Թող հասկանան, որ այդպես Ասորեստանի արքան գերի է տանելու
եգիպտացիներին ու եթովպացիներին, երիտասարդներին ու ծերերին՝ մերկ ու բոկոտն՝ բացելով եգիպտացիների
ամոթույքը։ 5 Պարտության մատնված եգիպտացիները պիտի ամաչեն եթովպացիների պատճառով, որոնց վրա հույս
էին դրել, եւ որոնք նրանց համար փառք էին»։ 6 Այն օրը այդ կղզու բնակիչները պիտի ասեն. «Ահավասիկ մենք մեր հույսը
դրել էինք սրանց վրա, ապավինել սրանց օգնությանը, բայց սրանք իրենց անձն անգամ չկարողացան փրկել
Ասորեստանի արքայից. մենք ինչպե՞ս պիտի փրկվենք»։
