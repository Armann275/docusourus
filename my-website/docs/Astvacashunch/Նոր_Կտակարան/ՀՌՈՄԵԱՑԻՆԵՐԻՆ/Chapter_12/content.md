
Հոգեւոր պաշտամունք
(^1) Աղաչում եմ ձեզ, եղբայրնե՛ր, Աստծու ողորմությամբ, որ ձեր մարմինները որպես կենդանի, սուրբ, աստվածահաճո
զոհ պատրաստեք. դա է ձեր հոգեւոր պաշտամունքը։ 2 Այս աշխարհի կերպարանքով մի՛ կերպարանվեք, այլ
վերափոխվե՛ք ձեր մտքի նորոգությամբ, որպեսզի դուք կարողանաք քննել լավը եւ թե ո՛րն է Աստծու կամքը, այսինքն՝
ինչ որ բարի է, իրեն հաճելի եւ կատարյալ։ 3 Աստծու շնորհով, որ ինձ է տրված, այս եմ ասում ձեզնից յուրաքանչյուրին.
ձեզ մի՛ գնահատեք ավելի, քան ձեր արժանիքն է, այլ ձեզ գնահատե՛ք զգաստությամբ, յուրաքանչյուրն Աստծու կողմից
իրեն բաժին հասած հավատի չափով։ 4 Ինչպես որ մեկ մարմնի մեջ բազմաթիվ անդամներ ունենք, բայց բոլոր
անդամները նույն գործառույթը չունեն,^5 նույնպես եւ մենք, որ շատ ենք, Քրիստոսով մեկ մարմին ենք, թեեւ որպես
անդամներ կապված ենք միմյանց։ 6 Բայց մենք ունենք տեսակ-տեսակ պարգեւներ՝ մեզ տրված շնորհի համեմատ. ով
մարգարեության պարգեւ ունի, թող գործածի հավատի չափով.^7 թե ծառայության պարգեւ ունի, թող ծառայության մեջ
լինի. թե ուսուցանում է, ուսուցանելու մեջ.^8 թե հորդորում է, հորդորելու մեջ։ Ով առատաձեռն է, թող զվարթությամբ
կատարի. ով վերակացու է, թող փութաջանությամբ աշխատի. ով ողորմում է, թող ուրախությամբ անի։ 9 Սեր առանց
կեղծիքի. ատելով չարը՝ գնալ բարու հետեւից.^10 եղբայրասիրության մեջ՝ միմյանց հանդեպ գթասիրտ. հարգելու մեջ՝
միմյանց գերազանցել.^11 ջանասիրության մեջ՝ չծուլանալ։ Հոգով ջերմեռա՛նդ եղեք, Տիրո՛ջը ծառայեք,^12 հույսո՛վ
ուրախացեք. նեղությանը համբերե՛ք, հարատեւ աղոթե՛ք.^13 սրբերի կարիքներին հաղորդակի՛ց եղեք, հյուրասիրության
հետամո՛ւտ եղեք։ 14 Օրհնե՛ք ձեզ հալածողներին, օրհնե՛ք եւ մի՛ անիծեք։ 15 Ուրախացողների հետ ուրախացե՛ք,
լացողների հետ լացե՛ք.^16 Միմյանց հանդեպ նույն վերաբերմունքն ունեցե՛ք, մի՛ մեծամտացեք, այլ խոնարհների հետ
ընկերությո՛ւն արեք։ Դուք ձեզ իմաստունի տեղ մի՛ դրեք։ 17 Որեւէ մեկի չարիքին չարիքով մի՛ հատուցեք։ Հոգացե՛ք բարիք
գործել բոլոր մարդկանց առաջ։ 18 Ձեր կողմից որքան հնարավոր է, բոլոր մարդկանց հետ խաղաղությո՛ւն պահեք։
(^19) Ինքներդ վրեժխնդիր մի՛ եղեք, սիրելինե՛ր, այլ տե՛ղ տվեք Աստծու բարկությանը, որովհետեւ գրված է. _«Իմն է
վրեժխնդրությունը, ես էլ կհատուցեմ»_ (Բ Օր. 32.35),- ասում է Տերը։ 20 Ընդհակառակը՝
_«Եթե թշնամիդ քաղցած է, հա՛ց տուր նրան,
եւ եթե ծարավ է, ջո՛ւր տուր նրան.
այս անելով՝ կրակի կայծեր կկուտակես նրա գլխին» (Առկ. 25.21-22)։_
(^21) _Մի՛ պարտվիր չարից, այլ բարիո՛վ հաղթիր չարին։_

