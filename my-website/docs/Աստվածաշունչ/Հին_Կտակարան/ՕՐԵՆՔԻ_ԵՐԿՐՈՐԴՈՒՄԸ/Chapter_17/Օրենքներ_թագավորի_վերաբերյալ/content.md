
(^1) «Տիրոջը՝ քո Աստծուն, մի՛ զոհիր որեւէ արջառ կամ ոչխար, որը արատ կամ թերություն ունենա, որովհետեւ դա
պիղծ է Տիրոջ՝ քո Աստծու առջեւ։
(^2) Եթե քո մեջ, քո քաղաքներից մեկում, որը Տերը՝ քո Աստվածը, տալու է քեզ, գտնվի մի այր կամ կին, որը չար գործ
անի Տիրոջ՝ քո Աստծու առջեւ, դրժի նրա ուխտը,^3 եւ գնալով պաշտի օտար աստվածների, երկրպագի նրանց, արեգակին
կամ լուսնին կամ երկնքի զարդերից որեւէ մեկին, որոնք ես չեմ հրամայել 4 ու հանձնարարել քեզ, ապա խստորեն
հարցուփորձ կանես, եւ եթե իրոք այդպիսի բան եղել է, եւ այդ պղծությունը կատարվել է Իսրայելի մեջ,^5 ապա այդ չար
բանը կատարած տղամարդուն կամ կնոջը կբերես ձեր քաղաքի դռների մոտ, եւ քարկոծելով կսպանեք նրանց։ 6 Երկու
կամ երեք մարդկանց վկայությամբ պետք է մեռնի մահվան դատապարտվածը. մեկ մարդու վկայությամբ չի կարելի
նրան մահվան դատապարտել։ 7 Նախ վկաները թող քար նետեն նրա վրա՝ սպանելու նրան, ապա՝ ամբողջ ժողովուրդը։
Դրանով դու չարը ձեր միջից կվերացնես։


Բարձրագույն արդարադատությունը
(^8) Եթե քո քաղաքներից մեկի դատարանում ներկայանա մի դժվար հարց, ինչպես սպանության, կռվի,
հակառակության վերաբերյալ դատական մի գործ, եւ չկարողանաս կողմնորոշվել, ապա վե՛ր կաց ու գնա՛ այն վայրը, որ
կընտրի Տերը՝ քո Աստվածը, իր անվան պաշտամունքի համար։ 9 Կգնաս ղեւտացի քահանաների եւ այդ օրվա դատավորի
մոտ, եւ նրանք, գործը քննելով, քեզ կհայտնեն վճիռը։ 10 Եվ կվարվես ըստ այն վճռի, որ կտրվի այն վայրում, որ ընտրելու
է Տերը՝ քո Աստվածը։ Խստորեն հետեւի՛ր, որ կատարես ճիշտ այնպես, ինչպես վճռել են։ 11 Կկիրառես այն օրենքները եւ
կարձակես այն վճիռները, որ նրանք կհաղորդեն քեզ։ Նրանց ասածից ո՛չ աջ կշեղվես, ո՛չ ձախ։ 12 Այն մարդը, որ
գոռոզամտության պատճառով չլսի Տիրոջը՝ քո Աստծուն ծառայող քահանայի կամ այդ օրվա դատավորի ասածը,
մահապատժի կենթարկվի։ Դրանով դու չարը կվերացնես Իսրայելի միջից,^13 եւ ամբողջ ժողովուրդը, այդ լսելով,
կվախենա ու այլեւս չի գոռոզամտանա»։
(^14) «Եվ եթե մտնես այն երկիրը, որ Տերը՝ քո Աստվածը, տալու է քեզ, ժառանգես այն ու բնակվես նրա մեջ եւ ասես՝
“Մենք էլ իշխան ունենանք, մեր շուրջը գտնվող մյուս ազգերի նման”,^15 ապա իշխան կկարգես նրան, որին կընտրի Տերը՝
քո Աստվածը։ Քո եղբայրների՛ց քեզ իշխան կկարգես։ Չհամարձակվես կարգել օտար մի մարդու, որ քո եղբայրը չէ։
(^16) Իշխանը չպետք է մտածի իր երիվարները բազմացնելու մասին, ոչ էլ ժողովրդին Եգիպտոս ուղարկի, որովհետեւ Տերն
ասել է. “Այլեւս նույն ճանապարհով հետ չեք դառնալու”։ 17 Ոչ էլ շատ կանայք պետք է ունենա, որպեսզի նրա սիրտը
չգայթակղվի, ոչ էլ շատ արծաթ ու ոսկի կուտակի։ 18 Երբ նա նստի իր իշխանության գահին, պետք է իր համար արտագրի
այս Երկրորդ օրենքի գիրքը այն մատյանից, որ ղեւտացի քահանաների մոտ է պահվում։ 19 Այդ պատճենը պետք է մնա
նրա մոտ, եւ նա իր կյանքի բոլոր օրերին պետք է կարդա դա, որպեսզի սովորի երկնչել Տիրոջից՝ քո Աստծուց, պահի այս
բոլոր պատվիրանները եւ կիրառի այս օրենքները,^20 որպեսզի չմեծամտանա իր եղբայրների մոտ, պատվիրաններից աջ
կամ ձախ չշեղվի, որպեսզի իր իշխանությունը, ինքը եւ իր որդիները երկարակյաց լինեն Իսրայելի որդիների մեջ»։
