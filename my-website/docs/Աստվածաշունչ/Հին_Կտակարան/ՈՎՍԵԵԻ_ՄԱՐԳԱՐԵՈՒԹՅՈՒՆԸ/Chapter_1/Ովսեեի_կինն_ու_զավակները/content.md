
(^1) Տիրոջ խոսքը, որ եղավ Երիի որդի Ովսեեին Հուդայի թագավորներ Ոզիայի, Հովաթամի, Աքազի եւ Եզեկիայի
օրերին եւ Իսրայելի թագավոր Հերոբովամի՝ Հովասի որդու ժամանակ։
(^2) _Տիրոջ խոսքերի սկիզբը՝ Ովսեեին։ Տերն ասաց Ովսեեին.
«Գնա՛, դու քեզ համար պոռնկացող կին
եւ պոռնկության որդինե՛ր առ,
որովհետեւ երկիրը պոռնկանալով հեռանալու է Տիրոջից»։_
(^3) Եվ գնաց առավ Գոմերին՝ Դաբելայիմի դստերը. եւ հղիացավ ու նրան որդի ծնեց։ 4 Եվ Տերն ասաց նրան.
_«Նրա անունը դի՛ր Հեզրայել,
որովհետեւ մի փոքր եւս,
կպահանջեմ Հեզրայելի արյունը Հեուի տնից
եւ կդադարեցնեմ Իսրայելի տան թագավորությունը։_
(^5) _Այն օրը կփշրեմ Իսրայելի աղեղը Հեզրայելի հովտում»։_
(^6) Կրկին հղիացավ եւ դուստր ծնեց։ Եվ Տերն ասաց նրան.
_«Նրա անունը դի՛ր “Ողորմություն չգտած” [* Լո-Ռուխամա],
որովհետեւ այլեւս չեմ ողորմի Իսրայելի տանը,
այլ կընդդիմանամ նրանց հակառակությամբ։_
(^7) _Հուդայի որդիներին, սակայն, կողորմեմ
եւ նրանց կփրկեմ Տիրոջ՝ իրենց Աստծու ձեռքով,
բայց չեմ փրկի նրանց ո՛չ աղեղի,
ո՛չ սրի եւ ո՛չ պատերազմի, ո՛չ կառքերի
եւ ո՛չ ձիերի, ո՛չ էլ հեծյալների միջոցով»։_
(^8) Ողորմություն չգտածին կտրեց կրծքից։ Դարձյալ հղիացավ ու որդի ծնեց։
(^9) Եվ ասաց.
_«Նրա անունը դի՛ր “Ոչ իմ ժողովուրդ” [* Լո-Ամմի],
քանի որ դուք իմ ժողովուրդը չեք,
ես էլ ձեր ոչ մի բանը չեմ»։_
