
Առավոտյան աղոթք
(^1) _Սաղմոս Դավթի, երբ նա փախել էր իր որդու՝ Աբիսողոմի երեսից_
(^2) _Տե՜ր, որքա՜ն շատացան ինձ նեղողները,_


_Եվ շատերն իմ դեմ ելան։_

(^3) _Շատերն իմ մասին ասում էին.
«Սրա համար իր Աստծով չկա՛ փրկություն»։_
(^4) _Բայց դու, ո՜վ Տեր, իմ օգնականն ես,
Իմ փառքն ես եւ գլուխս բարձր պահողը։_
(^5) _Ես ամբողջ ձայնով Տիրոջն աղոթեցի,
Եվ նա լսեց ինձ իր սուրբ լեռից։_
(^6) _Պառկեմ քնեմ, թե արթնանամ,
Տերն իմ պահապանն է։_
(^7) _Ես չեմ վախենա նրանց բյուրավոր զորքերից,
Որոնք, շուրջս բոլորած, պաշարել են ինձ։_
(^8) _Վե՛ր կաց, Տե՜ր, եւ փրկի՛ր ինձ, ո՜վ իմ Աստված,
Որովհետեւ դու հարվածեցիր բոլորին,
Ովքեր թշնամի էին ինձ առանց պատճառի,
Եվ մեղավորների ատամները կփշրես։_
(^9) _Տիրոջից է փրկությունը.
Քո օրհնությունը թող քո ժողովրդի վրա լինի։_
