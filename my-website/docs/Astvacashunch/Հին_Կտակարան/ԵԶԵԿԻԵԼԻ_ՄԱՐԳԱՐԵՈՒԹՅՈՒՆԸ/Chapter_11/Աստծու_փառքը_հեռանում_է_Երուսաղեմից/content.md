
Երուսաղեմը դատապարտվելու է իր գործած ոճիրների համար
(^1) Հոգին բարձրացրեց ինձ ու բերեց Տիրոջ տան դռան դիմաց, որ նայում էր դեպի արեւելք։ Եվ ահա գավթի դռան
առաջ մոտ քսանհինգ մարդ կար։ Նրանց մեջ տեսա Հազերի որդի Հեզոնիային եւ Բանիայի որդի Փաղտիային՝ ժողովրդի
առաջնորդներին։ 2 Տերն ինձ ասաց. «Մարդո՛ւ որդի, սրանք են այն մարդիկ, ովքեր սնոտի բաներ են մտածում եւ այդ
քաղաքում չար խրատներ տալիս 3 ու ասում են. “Այս տները նոր շինված չեն, այլ այս քաղաքը մի կաթսա է, մենք էլ՝ միս”։
(^4) Դրա համար էլ մարգարեացի՛ր նրանց դեմ, մարգարեացի՛ր, մարդո՛ւ որդի»։ 5 Տիրոջ Հոգին իջավ ինձ վրա ու ասաց.
«Ամենակալ Տերն այսպես է ասում. “Այսպե՛ս ասացիք, Իսրայելի՛ տուն, եւ ես գիտեմ ձեր հոգու խորհուրդը։ 6 Դուք ձեր
դիակները բազմապատկեցիք այդ քաղաքում եւ նրա ճանապարհները վիրավորներով լցրեցիք։ 7 Դրա համար էլ
Ամենակալ Տերն այսպես է ասում. “Ձեր դիակները, որ քաղաքի մեջտեղում էիք դնում, միսն են, իսկ քաղաքն էլ՝ կաթսան։
Ձեզ դուրս եմ բերելու նրա միջից։ 8 Դուք վախենում էիք սրից, սուր եմ բերելու ձեզ վրա,- ասում է Ամենակալ Տերը։- 9 Ձեզ
նրա միջից դուրս եմ բերելու ու օտարների ձեռքն եմ մատնելու, ձեր մեջ դատաստան եմ անելու,^10 որովհետեւ սրով եք
ընկնելու. Իսրայելի լեռների վրա եմ ձեզ դատելու, եւ կիմանաք, որ ես եմ Տերը։ 11 Այն ձեզ համար կաթսա չի լինելու, ոչ էլ
դուք նրա մեջ՝ միս։ Իսրայելի լեռների վրա եմ ձեզ դատելու,^12 եւ կիմանաք, որ ես եմ Տերը։ Դուք ըստ իմ օրենքների
չընթացաք, իմ իրավունքը չգործադրեցիք, այլ ձեր շուրջը գտնվող ազգերի կրոնների համաձայն շարժվեցիք”»։ 13 Մինչ ես
մարգարեանում էի, Բանիայի որդի Փաղտիան մեռավ։ Երեսս ի վայր ընկա ու բարձրաձայն աղաղակեցի՝ ասելով. «Վա՜յ
ինձ, վա՜յ ինձ, Ամենակա՛լ Տեր, Իսրայելի մնացորդները վախճանին հասցրիր»։
(^14) Ապա Տիրոջ խոսքն ինձ ուղղվեց ու ասաց. (^15) «Մարդո՛ւ որդի, քո եղբայրների՝ քեզ հետ գերության մեջ գտնվողների,
Իսրայելի ամբողջ տան վախճանը հասել է։ Երուսաղեմի բնակիչները նրանց ասել են. “Հեռացե՛ք Տիրոջից, որովհետեւ
այս երկիրը մեզ է տրված որպես ժառանգություն”։ 16 Դրա համար ասա՛. “Ամենակալ Տերն այսպես է ասում, թե նրանց


ինձնից հեռու եմ վանելու ազգերի մեջ, ցրելու եմ ողջ երկրով մեկ, սակայն նրանց համար մի փոքր սրբարան եմ լինելու
այն գավառներում, որտեղ մտնելու են”։ 17 Ուստի նրանց ասա՛. “Ամենակալ Տերն այսպես է ասում. նրանց ազգերի միջից
ինձ մոտ եմ առնելու, նրանց հավաքելու եմ ա՛յն երկրներից, ուր նրանց ցրել էի, եւ Իսրայելի երկիրը նրանց եմ տալու։

(^18) Մտնելու են այնտեղ, վերացնելու են այնտեղի բոլոր կուռքերը եւ նրա միջից՝ բոլոր անօրենությունները։ 19 Եվ ուրիշ
սիրտ եմ նրանց տալու, նոր հոգի եմ նրանց պարգեւելու, նրանց մարմիններից քարեղեն սիրտը հանելու եմ եւ մարմնեղեն
սիրտ եմ տալու,^20 որպեսզի իմ հրամանների համաձայն ընթանան, իմ իրավունքը պահեն ու կատարեն եւ ինձ համար
ժողովուրդ լինեն, ես էլ իրենց համար՝ Աստված։ 21 Բայց կուռքերին նվիրված նրանց սրտի համար, այն
անօրենությունների համար, որ գործել են, եւ այն ճանապարհի համար, որ ընթանում էին, պատիժ եմ բերելու նրանց
գլխին”»,- ասում է Ամենակալ Տերը։
(^22) Եվ քերովբեներն իրենց թեւերը վեր պարզեցին, անիվներն էլ նրանց հետեւից բարձրացան։ Իսրայելի Աստծու
փառքն էլ նրանց բոլորի վրա էր։ 23 Տիրոջ փառքը քաղաքի միջից վեր բարձրացավ եւ կանգ առավ այն լեռան վրա, որ
քաղաքի դիմացն էր։ 24 Եվ Հոգին ինձ բարձրացրեց, բերեց քաղդեացիների երկիրը՝ գերիների մեջ՝ Աստծու Հոգով տրված
տեսիլքով։ 25 Եվ սթափվեցի այն տեսիլքից, որ տեսել էի, ու գերիների առաջ խոսեցի այն բոլոր բաների մասին, որ Տերն
ինձ ցույց էր տվել։
