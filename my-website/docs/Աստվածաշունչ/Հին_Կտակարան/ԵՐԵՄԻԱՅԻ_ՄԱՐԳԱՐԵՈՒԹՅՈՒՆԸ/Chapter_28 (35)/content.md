
Երեմիան եւ Անանիա մարգարեն
(^1) Այդ նույն տարում՝ Հուդայի արքա Սեդեկիայի թագավորության սկզբում, չորրորդ տարվա հինգերորդ ամսին,
Ազովրի որդին՝ սուտ մարգարե Անանիան, որ Գաբավոնից էր, Տիրոջ տանը՝ քահանաների եւ ողջ ժողովրդի առաջ, ասաց
ինձ, թե 2 այսպես է ասում Զորությունների Տերը՝ Իսրայելի Աստվածը. «Բաբելացիների արքայի լուծը պիտի խորտակվի.
(^3) երկու տարուց հետո ես այստեղ պիտի վերադարձնեմ Տիրոջ տան այն ամբողջ սպասքը, որ մի ժամանակ
բաբելացիների Նաբուքոդոնոսոր արքան վերցրել էր այստեղից եւ տարել Բաբելոն.^4 նաեւ Հուդայի արքա Հովակիմի որդի


Հեքոնիային եւ Հուդայի երկրի բոլոր գերիներին, որոնք տարվեցին Բաբելոն, ես պիտի վերադարձնեմ այս վայրը,- ասում
է Տերը,- թե՛ Հեքոնիային եւ թե՛ Հուդայի երկրի գերյալներին, քանզի պիտի խորտակեմ բաբելացիների արքայի լուծը»։

(^5) Իսկ Երեմիա մարգարեն Տիրոջ տանը գտնվող քահանաների ներկայությամբ ամբողջ ժողովրդի առաջ ասաց սուտ
մարգարե Անանիային։ 6 «Արդարեւ, թող այդպես անի Տերը. թող հաստատի քո խոսքը, որ մարգարեացար այս տան
սպասքը եւ բոլոր գերիներին Բաբելոնից այստեղ վերադարձնելու մասին։ 7 Սակայն լսե՛ք Տիրոջ պատգամները, որ ես
կասեմ ձեր ականջներին եւ ամբողջ ժողովրդի ականջներին։ 8 Այն մարգարեները, որոնք ինձնից ու քեզնից առաջ միշտ
էլ եղել են, բազում երկրների եւ մեծամեծ թագավորությունների համար մարգարեացել են պատերազմի, չարիքի ու
մահվան մասին.^9 իսկ այն մարգարեն, որ խաղաղության մասին է մարգարեանում, եւ այդ մարգարեի խոսքը կատարվում
է, այդ մարգարեին ընդունում են իբրեւ մեկին, որին իսկապես Տերն է ուղարկել նրանց մոտ»։
(^10) Այն ժամանակ Անանիա մարգարեն ողջ ժողովրդի առաջ Երեմիայի պարանոցից վերցրեց լուծը եւ խորտակեց։
(^11) Անանիան համայն ժողովրդի ներկայությամբ ասաց. «Այսպես է ասում Տերը.
“Երկու տարուց հետո այսպես պիտի խորտակեմ բաբելացիների արքա Նաբուքոդոնոսորի լուծը բոլոր ազգերի
պարանոցներից”»։
(^12) Եվ Երեմիա մարգարեն գնաց իր ճանապարհով։ Այն բանից հետո, երբ Անանիա մարգարեն Երեմիա մարգարեի
պարանոցից խորտակեց լուծը, Տերը խոսքն ուղղեց Երեմիային՝ ասելով.
(^13) «Գնա խոսի՛ր Անանիայի հետ եւ ասա՛, թե այսպես է ասում Տերը. “Փայտե լուծը դու խորտակեցիր, բայց նրա
փոխարեն ես երկաթե լուծ պիտի շինեմ”»։
(^14) Այսպես է ասում Զորությունների Տերը՝ Իսրայելի Աստվածը. «Երկաթե լուծ դրեցի այդ բոլոր ազգերի պարանոցին՝
հպատակվելու բաբելացիների Նաբուքոդոնոսոր արքային, եւ նրանք պիտի ծառայեն նրան. նաեւ անապատի
գազաններին ենթարկեցի նրան»։
(^15) Իսկ Երեմիա մարգարեն ասաց Անանիա մարգարեին. «Այժմ լսի՛ր, Անա՛նիա. Տերը քեզ չի ուղարկել, եւ դու իզուր
փուչ բաների համար հույս տվեցիր այդ ժողովրդին։ 16 Դրա համար Տերն այսպես է ասում. “Ահա ես վռնդելու եմ քեզ
երկրի երեսից։ Այս տարվա մեջ պիտի մեռնես դու, որովհետեւ հակառակ բաներ խոսեցիր Տիրոջ անունից”»։
(^17) Եվ Անանիա մարգարեն նույն այդ տարվա մեջ՝ յոթերորդ ամսին, մեռավ։
