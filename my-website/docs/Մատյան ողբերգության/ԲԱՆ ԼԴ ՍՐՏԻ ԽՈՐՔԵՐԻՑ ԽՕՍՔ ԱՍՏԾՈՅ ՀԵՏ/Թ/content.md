
Բայց եթէ մէկը փորձի բաժանել
Հօրը իր Որդուց,
Հակաճառելով, թէ նախ նա չկար,
Կամ բամբասանքով մի անբանական
Պատուել ցանկանայ վեհ մեծութիւնը,
Եւ կամ բխողին նսեմ համարի
Իբրեւ էապէս ոչ հոգեւորի`
Այդպէս այլ, օտար մի բան է մուծւում
Կամ այլայլական ինչ-որ շփոթում
Սուրբ Երրորդութեան անարատ պատուին,
Այդպիսիներին հաւատոյ բանի պարսաքարերով
Հերքում ենք, դուրս ենք վտարում
Իբրեւ գազանի կամ դժնի դեւի,
Նզովում նրանց, նրանց դէմ փակում
[Սուրբ] եկեղեցու գաւիթը, որ եւ
Դուռըն է կեանքի:
Ուստի փառք տալով Երրորդութեանը`
Որպէս մէկ եւ նոյն տէրութիւն,
Ամբողջական ու հաւասարազօր,
Զուգաձայն սրբասացութեամբ, համարժէք
հարթութեամբ,
Օրհնեալ, փառաբանեալ երկնքում ու երկրում,
Անդրանիկների խմբից եւ երկրածին
բանականներից
Յաւիտեանս յաւիտենից: Ամէն:

