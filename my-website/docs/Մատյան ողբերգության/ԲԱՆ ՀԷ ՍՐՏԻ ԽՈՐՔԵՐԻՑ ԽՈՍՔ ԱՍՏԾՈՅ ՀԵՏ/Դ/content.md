
Ո՜վ դու քաղցրութիւն եւ երկայնամիտ
բարերարութիւն,
Գթառատ ողորմածութիւն եւ Տէ՜ր բոլորի,
Որ ինձ` ապերախտ եւ անօրէն ծառայիս համար
Այդ ամէնը կամաւորապէս եւ սիրայօժար


հաճութեամբ
Հանձն առար ա՛յն մարմնովդ, որ միացրիր քեզ` քո
աստուածային էութեանը,
Եւ մինչեւ քնարանը շիրմի` անպակաս լրութեամբ,
Ամբողջական նոյնութեամբ մնալով Աստուած
անքնին`
Կրեցիր դու նոյն նախատինքները` անճառելի
համբերութեամբ,
Եւ ապա դարձեալ յարութիւն առար`
Ինքնիշխան բարձրութեամբ ու պսակուած լոյսով,
Աննուազ մարմնով եւ անթերի աստուածութեամբ:
Օրհնեա՜լ ես փառքով, գովուած գթութեամբ
Եւ բարեբանուած միշտ ողորմութեամբ
Յաւիտեանս յաւիտենից. ամէն:


