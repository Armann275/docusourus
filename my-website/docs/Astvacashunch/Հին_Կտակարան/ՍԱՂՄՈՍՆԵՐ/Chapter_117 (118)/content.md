
(^1) _Ալելուիա
Գոհությո՛ւն մատուցեք Տիրոջը,
Որովհետեւ բարի է,
Որովհետեւ հավերժ է նրա ողորմությունը։_
(^2) _Իսրայելի տունը թող ասի, որ բարի է,
Որովհետեւ հավերժ է նրա ողորմությունը,_
(^3) _Ահարոնի տունը թող ասի,
Որ հավերժ է նրա ողորմությունը։_
(^4) _Տիրոջից երկյուղածները թող ասեն, որ բարի է,
Որ հավերժ է նրա ողորմությունը։_
(^5) _Նեղությանս մեջ Տիրոջն աղոթեցի,
Եվ հանդարտությամբ լսեց ինձ։_
(^6) _Տերն է իմ օգնականը, եւ ես չեմ վախենա._


_Մարդն ինձ ի՞նչ կանի։_

(^7) _Տերն է իմ օգնականը,
Եվ ես կտեսնեմ վերջը թշնամիներիս։_
(^8) _Լավ է Տիրոջը հուսալ, քան մարդկանց,_
(^9) _Լավ է Տիրոջը հուսալ, քան իշխաններին։_
(^10) _Բոլոր ազգերն ինձ շրջապատեցին,
Եվ Տիրոջ անվամբ հաղթեցի նրանց,_
(^11) _Շուրջս շրջեցին եւ միասին ինձ պաշարեցին,
Եվ Տիրոջ անվամբ վանեցի նրանց։_
(^12) _Մեղուների պես իմ շուրջը դարձան,
Վառվեցին, բորբոքվեցին հրո ճարակ փշերի պես,
Եվ Տիրոջ անվամբ մերժեցի նրանց։_
(^13) _Մերժելուց դրդվեցի եւ մոտ էի գլորվելու,
Եվ Տերն ինձ ընդունեց։_
(^14) _Տերն իմ զորությունն ու օգնությունն է
Եվ իմ փրկությունը եղավ։_
(^15) _Ցնծության եւ փրկության ձայն կա
Արդարների հարկերում։
Տիրոջ աջը զորություն գործեց,_
(^16) _Տիրոջ աջը բարձրացրեց ինձ,
Եվ Տիրոջ աջը զորություն գործեց։_
(^17) _Պիտի չմեռնեմ, այլ պիտի ապրեմ
Եվ պիտի պատմեմ գործերը Տիրոջ։_
(^18) _Խրատելով խրատեց Տերն ինձ
Եվ չմատնեց մահվան։_
(^19) _Արդարության դռները բացե՛ք ինձ,
Որ մտնեմ նրանցից ներս
Եվ գոհություն մատուցեմ Տիրոջը։_
(^20) _Այս դուռը Տիրոջն է,
Եվ արդարները կմտնեն սրանով։_
(^21) _Գոհություն պիտի մատուցեմ քեզ, Տե՜ր,
Որովհետեւ լսեցիր ինձ,
Իմ փրկությունը եղար։_
(^22) _Վեմը, որ շինողներն անարգեցին,
Անկյան գլուխը եղավ։_
(^23) _Տիրոջից եղավ այս
Եվ սքանչելի է մեր աչքերին։_
(^24) _Այսօր է, որ ստեղծեց Տերը.
Եկեք ցնծանք եւ ուրախանանք այսօր։_
(^25) _Ո՜վ Տեր, փրկի՛ր, ո՜վ Տեր, առաջնորդի՛ր,_
(^26) _Օրհնյա՜լ է Տիրոջ անվամբ եկողը,
Եվ օրհնեցինք քեզ Տիրոջ տնից։_
(^27) _Տերը՝ մեր Աստվածը, երեւաց մեզ.
Կատարե՛ք ուրախության տոներ
Մուտքից մինչեւ սեղանի անկյունները։_
(^28) _Դու իմ Աստվածն ես.
Գոհություն պիտի մատուցեմ քեզ։
Դու իմ Աստվածն ես.
Պիտի մեծարեմ քեզ։
Գոհություն պիտի մատուցեմ քեզ, Տե՛ր,
Որովհետեւ լսեցիր ինձ
Եվ իմ փրկությունը եղար։_
(^29) _Գոհությո՛ւն մատուցեք Տիրոջը,
Որովհետեւ բարի է,
Որովհետեւ հավերժ է նրա ողորմությունը։_
