
Դո՛ւ ես, Տէր, որ մաքրում ես մեզ,
Ինչպէս առաջուց ցոյց տուեցիր դու
Մովսէսի վրայ` քո ընտրեալի:
Դու վերակացու եղար Յակոբի տոհմին,
Նրա մեղքերի եւ անօրէնութիւնների մէջ,
Երբ Եգիպտոսում` հեթանոսական խաւարում
նրանք խարխափում էին:
Դո՛ւ ես լուսաւորում մեղաւորներին իրենց
ընթացքի մէջ, ըստ երգող Դաւթի:
Դո՛ւ ես, որ սրտի քարեղէն կարծրութիւնը
փոխարկում ես մարմնի կակղութեան,
Որպէսզի կարող լինի քո խօսքն իր մէջ ընդունելու:
Դո՛ւ ես, որ կարող ես ընձեռել ա՛յլ սիրտ եւ մէկ
ճանապարհ`
Երկնչել քեզնից կեանքի բովանդակ տեւողութեան
մէջ:
Դո՛ւ ես, որ խստամիտների մէջ դնում ես քո
երկիւղը միշտ,
Որպէսզի հաւատքով ուշք դարձնեն քեզ,
մարգարէների խօսքի համաձայն:

