
Երեք հրեշտակների այցը Աբրահամին
(^1) Աստված երեւաց Աբրահամին Մամբրեի կաղնու մոտ, մինչ նա կեսօրին նստած էր իր վրանի մուտքի մոտ։
(^2) Աբրահամը, բարձրացնելով աչքերը, տեսավ իր դիմաց կանգնած երեք տղամարդկանց։ Նրանց տեսնելուն պես իր
վրանի մուտքից ընդառաջ գնաց նրանց, մինչեւ գետին խոնարհվեց 3 ու ասաց. «Տե՛ր, եթե շնորհ գտա քո առաջ, քո
ծառային մի՛ անտեսիր,^4 թող մի քիչ ջուր բերեն՝ ձեր ոտքերը լվալու, ապա զովացե՛ք այս ծառի տակ։ 5 Հաց բերեմ, կերե՛ք
եւ ապա գնացե՛ք ձեր ճանապարհով, որովհետեւ ձեր ծառայի մոտ գալու համար շեղեցիք ձեր ճանապարհը»։ Նրանք
պատասխանեցին. «Արա՛ այնպես, ինչպես ասացիր»։ 6 Աբրահամը շտապեց դեպի վրանը՝ Սառայի մոտ, եւ նրան ասաց.
«Շտապի՛ր, երեք գրիվ նաշի՛հ հունցիր ու նկանա՛կ պատրաստիր»։ 7 Ապա Աբրահամը վազեց դեպի նախիրը, ընտրեց մի
մատղաշ, լավ հորթ, տվեց մի ծառայի ու հանձնարարեց շտապ պատրաստել այն։ 8 Վերցրեց կարագ, կաթ ու եփված
հորթը եւ դրեց նրանց առաջ։ Նրանք կերան, մինչ ինքը կանգնած էր նրանց առաջ՝ ծառի տակ։
(^9) Եվ հարցրեց նրան. «Որտե՞ղ է Սառան՝ քո կինը»։ Նա պատասխանեց. «Ահա վրանում է»։ 10 Եվ ասաց. «Երբ եկող
տարի այս օրերին դարձյալ գամ քեզ մոտ, քո կին Սառան որդի ունեցած կլինի»։ Սա լսեց նաեւ Սառան, որ կանգնած էր
նրա հետեւում՝ վրանի մուտքի մոտ։ 11 Եվ քանի որ Աբրահամն ու Սառան ծերացել էին, օրերն անցել էին, իսկ Սառան
կորցրել էր ծննդաբերելու կարողությունը,^12 Սառան ծիծաղեց իր մտքում եւ ասաց. «Այն, ինչ մինչեւ այժմ ինձ հետ
չկատարվեց, հիմա՞ պիտի կատարվի, երբ իմ ամուսինն էլ է ծերացել»։ 13 Եվ Տերն ասաց Աբրահամին. «Ինչո՞ւ Սառան
ծիծաղեց իր մտքում եւ ասաց՝ “Իրո՞ք կծնեմ. չէ՞ որ ես պառավել եմ”։ 14 Մի՞թե Աստծու համար անկարելի բան կա։ Եկող
տարի այս ժամանակ՝ այս օրերին, ես կվերադառնամ քեզ մոտ, եւ Սառան որդի ունեցած կլինի»։ 15 Սառան, քանի որ
վախեցել էր, ժխտեց՝ ասելով. «Ես չծիծաղեցի»։ Եվ Տերն ասաց. «Ո՛չ, ծիծաղեցիր»։
(^16) Այնտեղից վեր կենալով՝ նրանք ուղղվեցին դեպի Սոդոմ եւ Գոմոր, իսկ Աբրահամը նրանց հետ գնաց՝
ճանապարհելու։ 17 Տերն ասաց. «Ես իմ ծառա Աբրահամից մի՞թե գաղտնի կպահեմ այն, ինչ անելու եմ։ 18 Աբրահամը մեծ
եւ բազմանդամ ազգ է լինելու անշուշտ, եւ նրանով կօրհնվեն երկրի բոլոր ազգերը.^19 որովհետեւ գիտեի, որ նա իր
որդիներին ու իր հետնորդներին պատվիրելու է Տիրոջ ճանապարհով ընթանալ եւ արդարությունն ու իրավունքը գործել։
Եվ Տերը՝ Աստված, Աբրահամին կտա այն ամենը, ինչ խոստացել է»։ 20 Այնուհետեւ Տերն ասաց. «Սոդոմացիների ու
գոմորացիների դեմ բողոքն ուժեղացավ. նրանց մեղքերը չափազանց շատ են։ 21 Արդ, իջնեմ տեսնելու, թե ինձ հասած
բողոքը համապատասխանո՞ւմ է իրականությանը, թե՞ ոչ։ Ցանկանում եմ այդ ճշտել»։ 22 Այնտեղից շրջվելով՝ նրանք
եկան Սոդոմ։
Աբրահամը կանգնած էր Տիրոջ առջեւ։ 23 Նա մոտեցավ ու ասաց. «Մի՞թե դու արդարին ամբարիշտի հետ կոչնչացնես,
եւ արդարը կնույնացվի ամբարիշտի հետ։ 24 Եթե քաղաքում հիսուն արդար լինի, կոչնչացնե՞ս նրանց, չե՞ս խնայի այս
վայրը հանուն այնտեղ գտնվող հիսուն արդարների։ 25 Անկարելի է, որ այդպիսի բան անես՝ արդարին սպանես
ամբարիշտի հետ, եւ արդարը նույնացվի ամբարիշտի հետ. անկարելի է, դու, որ դատում ես ողջ աշխարհը, այդպիսի
դատաստան չես անի»։ 26 Տերն ասաց. «Եթե Սոդոմ քաղաքում հիսուն արդար գտնվի, հանուն նրանց ես կխնայեմ այս
վայրը»։ 27 Աբրահամը պատասխանեց՝ ասելով. «Հիմա համարձակվում եմ խոսել Տիրոջ հետ, թեեւ ես հող եմ եւ մոխիր։
(^28) Եթե հիսուն արդարները պակասեն հինգ հոգով, այդ հինգի պատճառով կկործանե՞ս ողջ քաղաքը»։ Եվ ասաց. «Չեմ
կործանի, եթե այնտեղ քառասունհինգ արդար գտնվի»։ 29 Եվ շարունակեց խոսել նրա հետ ու ասաց. «Իսկ եթե այնտեղ


քառասո՞ւնը գտնվեն»։ Ասաց. «Չեմ կործանի հանուն քառասունի»։ 30 Եվ ասաց. «Տե՛ր, մի՞թե կբարկանաս, եթե
շարունակեմ խոսել. իսկ եթե այնտեղ երեսո՞ւնը գտնվեն»։ Եվ ասաց. «Կորստյան չեմ մատնի, եթե այնտեղ երեսունը
գտնվեն»։ 31 Եվ ասաց. «Քանի համարձակվել եմ խոսել Տիրոջ հետ, ասեմ. իսկ եթե այնտեղ քսա՞նը գտնվեն»։ Եվ ասաց.
«Կորստյան չեմ մատնի հանուն քսանի»։ 32 Եվ ասաց. «Տե՛ր, գուցե բարկանա՞ս, եթե մեկ անգամ եւս խոսեմ. իսկ եթե
այնտեղ տա՞սը գտնվեն»։ Եվ ասաց. «Կորստյան չեմ մատնի հանուն տասի»։ 33 Եվ Տերը, Աբրահամի հետ վերջացնելով
խոսակցությունը, գնաց, իսկ Աբրահամը վերադարձավ իր տուն։
