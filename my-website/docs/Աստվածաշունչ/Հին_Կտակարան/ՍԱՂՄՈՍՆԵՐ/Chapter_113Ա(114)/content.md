
(^9) _Ոչ թե մեզ, Տե՛ր, ոչ թե մեզ,
Այլ քո անվա՛նը փառք տուր
Քո ողորմության եւ ճշմարտության համար։_
(^10) _Թող երբեք չասեն հեթանոսների մեջ,
Թե՝ «Ո՞ւր է նրանց Աստվածը»։_
(^11) _Մեր Աստվածը երկնքում եւ երկրում է.
Այն, ինչ կամեցավ, կատարեց։_
(^12) _Հեթանոսների կուռքերը ոսկի եւ արծաթ են,
Ձեռագործերն են մարդկանց որդիների։_
(^13) _Բերան ունեն, բայց չեն խոսում,
Աչքեր ունեն, բայց չեն տեսնում։_
(^14) _Ականջներ ունեն, բայց չեն լսում,
Քիթ ունեն, բայց չեն հոտոտում։_
(^15) _Ձեռքեր ունեն, բայց չեն շոշափում,
Ոտքեր ունեն, բայց չեն քայլում,
Եվ նրանց կոկորդում ձայն չկա։_
(^16) _Նրանց նման կլինեն նրանք, ովքեր ստեղծեցին նրանց,
Եվ բոլոր նրանց հուսացողները։_
(^17) _Իսրայելի տունը Տիրոջը հուսաց.
Օգնական եւ ապավեն է նրանց։_
(^18) _Ահարոնի տունը Տիրոջը հուսաց.
Օգնական եւ ընկերակից է նրանց։_
(^19) _Տիրոջից երկյուղածները հուսացին Տիրոջը.
Օգնական եւ փրկիչ է նրանց։_
(^20) _Տերը հիշեց մեզ եւ օրհնեց մեզ,
Տերն օրհնեց Իսրայելի տունը,
Տերն օրհնեց Ահարոնի տունը։_
(^21) _Տերն օրհնեց իրենից երկյուղածներին,
Փոքրերին ու մեծերին._
(^22) _Տերը պիտի ավելացնի ձեզ,
Ձեզ եւ ձեր որդիներին։_
(^23) _Օրհնված եք դուք Տիրոջից,
Որ երկինքն ու երկիրը ստեղծեց։_
(^24) _Տիրոջն է երկինքների երկինքը,
Եվ երկիրը տվեց մարդկանց որդիներին։_
(^25) _Ոչ թե մեռելները պիտի օրհնեն քեզ,
Եվ ոչ էլ բոլոր դժոխք իջնողները,_
(^26) _Այլ ողջերս պիտի օրհնենք Տիրոջը
Այսուհետեւ մինչեւ հավիտյան։_
