
Տյուրոսի դեմ
(^1) Տասնմեկերորդ տարում՝ ամսվա առաջին օրը, Տիրոջ խոսքն ինձ ուղղվեց ու ասաց. (^2) «Մարդո՛ւ որդի, այն բանի
համար, որ Տյուրոսը չարախնդաց Երուսաղեմի վրա ու ասաց. “Վա՜շ-վա՜շ, քանի որ ջախջախվեց, կորստյան մատնվեց


Երուսաղեմը, ազգերը դեպի ինձ են դառնալու, որովհետեւ այն, ինչ շեն էր, ավերվեց”,- 3 այդ պատճառով Ամենակալ Տերն
այսպես է ասում.

“Ահա ես քո դեմ եմ, Տյուրո՛ս,
բազում ազգերի քո դեմ եմ հանելու,
ինչպես որ ծովն է ելնում իր ալիքներով։
(^4) _Նրանք Տյուրոսի պարիսպները կործանելու են,
նրա նաեւ աշտարակներն են կործանելու։
Հողն էլ նրա վրայից ցրիվ եմ տալու
եւ այն ապառաժի եմ վերածելու։_
(^5) _Ծովի մեջտեղում նա ուռկաններ գցելու տեղ է լինելու,
որովհետեւ ե՛ս խոսեցի”,- ասում է Տերը՝ Աստված։-
“Ազգերի համար նա ավար է դառնալու._
(^6) _նրա դուստրերը բնակավայրից դուրս սրով են սպանվելու։
Եվ նրանք պիտի իմանան, որ ես եմ Տերը”»։_
(^7) Ամենակալ Տերն այսպես է ասում.
_«Ահա ես, Տյուրո՛ս, հյուսիսից քո դեմ եմ հանելու
բաբելացիների թագավոր Նաբուքոդոնոսորին,
որ արքայից արքա է՝
կառքերով ու երիվարներով,
բազմաթիվ ազգերի գունդ-գունդ հեծյալներով։_
(^8) _Նա քո դուստրերին բնակավայրից դուրս սրով կոտորելու է,
շուրջդ պահակություն է հաստատելու, փոս փորելու,
պատնեշ ու ռազմական ամրոցներ է կանգնեցնելու,
իր գեղարդները քո ուղղությամբ է պահելու,_
(^9) _պարիսպներդ ու աշտարակներդ իր սրով է կործանելու։_
(^10) _Նրա հեծյալների բազմությունից առաջացած փոշին ծածկելու է քեզ.
հեծյալների եւ նրանց անիվների ու կառքերի ձայնից
դղրդալու են պարիսպներդ,
երբ նա ներս մտնի քո դարպասներից,
ինչպես մեկը դաշտից քաղաք է մտնում։_
(^11) _Իրենց երիվարների սմբակներով հրապարակներդ կոխկրտելու են,
ժողովրդիդ սրով կոտորելու է,
զորավոր ամրոցներդ հողին է հավասարեցնելու։_
(^12) _Ամրոցներդ ավարի է մատնելու,
ունեցվածքդ՝ կողոպտելու,
պարիսպներդ՝ կործանելու,
շքեղ ապարանքներդ՝ տապալելու,
քարերը, փայտերն ու հողն էլ ծովն է թափելու։_
(^13) _Նա երաժիշտներիդ բազմությունը ցրելու է,
եւ քո մեջ երգի ձայներ այլեւս չեն լսվելու։_
(^14) _Քեզ ապառաժի եմ վերածելու,
ուռկաններ գցելու տեղ ես լինելու։
Այլեւս չես վերաշինվելու, որովհետեւ ես խոսեցի»,- ասում է Ամենակալ Տերը։_
(^15) _Տերը՝ Աստված, Տյուրոսին այսպես է ասում.
«Չէ՞ որ քո կործանման ձայնից,
վիրավորների հեծեծելուց,
քո մեջ սրի մերկանալուց դղրդալու են քո կղզիները։_
(^16) _Ծովի ժողովուրդների բոլոր իշխաններն իջնելու են իրենց գահերից,
գլուխներից իրենց խույրերը հանելու են,
իրենց գույնզգույն հագուստներից մերկանալու են,
ուժեղ տագնապելու են,
գետնին են տապալվելու,
իրենց կործանման ժամանակ զարհուրելու են,
հոգոց են հանելու քեզ վրա,_^17 _ողբալու եւ ասելու են.
“Ինչպե՞ս կորստյան մատնվեցիր,
ծովի մեջ տապալվեցիր, ո՛վ հոյակապ քաղաք,
զորացել էիր ծովում,
դու եւ քո բնակիչները,
մինչ զարհուրեցնում էիր բոլոր բնակիչներին։_
(^18) _Կղզիներն են սարսափելու քո կործանման օրից.
ծովիդ կղզիներն են խռովվելու քո անկումից”։_
(^19) Տերը՝ Աստված, այսպես է ասում. «Երբ քեզ՝ քաղաքդ, ավերածության մատնեմ այն քաղաքների պես, որ այլեւս չեն
բնակեցվել, երբ անդունդները քեզ վրա հանեմ, ու քեզ առատ ջրեր ողողեն,^20 քեզ իջեցնելու եմ նրանց մոտ, ովքեր
խորխորատ են իջել՝ հավիտենապես հավաքվածների մոտ, քեզ երկրի ընդերքում եմ բնակեցնելու՝ իբրեւ հավիտենական
ավերակ, նրանց կողքին, ովքեր հավիտենապես խորխորատ են իջել, որպեսզի այլեւս բնակելի չդառնաս, կյանք ունեցող
երկրի վրա չվերահաստատվես։ 21 Կորստյան եմ մատնելու քեզ, եւ դու այլեւս գոյություն չես ունենալու։ Փնտրվելու ես,
բայց հավիտյան չես գտնվելու»։

