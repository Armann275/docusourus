
ե. Աշտանակի տեսիլքը
(^1) Եվ դարձավ հրեշտակը, որ խոսում էր ինձ հետ եւ արթնացրեց ինձ, ինչպես երբ մարդ արթնանում է իր քնից, (^2) եւ
ասաց ինձ. «Դու ի՞նչ ես տեսնում»։ Եվ ասացի. «Ահա տեսնում եմ ոսկեձույլ աշտանակ եւ գունդ՝ նրա վրա, յոթ ճրագ՝
նրա վրա եւ յոթ ճրագակալ՝ նրա վրա,^3 եւ երկու ձիթենի՝ նրա վրա, մեկը՝ վառված գնդի աջ կողմում, իսկ մյուսը՝ ձախ
կողմում։ 4 Հարցրի եւ ասացի հրեշտակին, որ խոսում էր ինձ հետ՝ «Ի՞նչ են դրանք, տե՛ր»։ 5 Պատասխան տվեց հրեշտակը,
որ խոսում էր ինձ հետ, եւ ասաց ինձ. «Չգիտե՞ս ինչ են դրանք»։ Եվ ասացի՝ «Ո՛չ, տե՛ր»։
(^6) Պատասխան տվեց հրեշտակը եւ ասաց ինձ.
_«Սա Տիրոջ խոսքն է Զորաբաբելին,-
ասաց,- ո՛չ մեծ զորությամբ եւ ո՛չ ուժգնությամբ, այլ իմ Հոգով,-
ասում է Ամենակալ Տերը։_
(^7) _Ո՞վ ես դու, մե՛ծ լեռ՝
Զորաբաբելի առջեւ կանգնած.
դուրս կհանեմ ժառանգության վեմը՝
շնորհների հավասարությունը՝ նրան շնորհելու»։_
(^8) _Եվ Տիրոջ խոսքը եղավ ինձ եւ ասաց._
(^9) _«Զորաբաբելի ձեռքերն այդ տան համար հիմք գցեցին,
նրա ձեռքերն էլ կկանգնեցնեն այդ,
եւ կիմանաս, որ Ամենակալ Տերն ինձ ուղարկեց քեզ մոտ։_
(^10) Քանի որ ո՞վ է, որ արհամարհեց փոքր օրերը. եւ կուրախանա, ու կտեսնեն անագե վեմը Զորաբաբելի ձեռքին.
սրանք են այն յոթ աչքերը, որ նայում են ողջ երկրին»։
(^11) Պատասխան տվեցի եւ ասացի նրան. «Իսկ ի՞նչ են երկու ձիթենիները, որ կան աշտանակի աջ եւ ձախ կողմերում»։
(^12) Եվ կրկին հարցրի եւ ասացի նրան. «Ի՞նչ են այն ձիթենիների երկու ոստերը, որ երկու ոսկե ճրագակալների միջոցով
յուղը լցնում եւ վեր են հանում կոնքաձեւ ոսկե ճրագակալները»։ 13 Ասաց ինձ. «Չգիտե՞ս՝ ի՞նչ են դրանք»։ Եվ ասացի. «Ո՛չ,
տե՛ր»։ 14 Եվ ասաց ինձ. «Դրանք պարարտության որդիներն են, որ կանգնած են ողջ աշխարհի Տիրոջ առաջ»։
