
(^1) Որդյա՛կ, եթե քո բարեկամի համար երաշխավոր լինես, քո անձը կմատնես թշնամուն. (^2) որովհետեւ մարդու
շրթունքները բուռն որոգայթ են իր համար, եւ բռնվում է իր բերանի խոսքով։ 3 Արդ, որդյա՛կ, արա՛, ինչ որ պատվիրում
եմ քեզ, եւ կփրկվես, որովհետեւ չար մարդկանց ձեռքն ընկար բարեկամիդ համար։ Արդ, գոտեպնդվի՛ր եւ մի՛ հուսալքվիր
եւ նույնը հորդորի՛ր քո բարեկամին, որին երաշխավորեցիր։ 4 Աչքերիդ քուն մի՛ տուր եւ թարթիչներիդ՝ նինջ,^5 որպեսզի
փրկվես, ինչպես այծյամը դարանից եւ թռչունը՝ ծուղակից։
(^6) Մրջյունի մո՛տ գնա, ո՛վ ծույլ, քննի՛ր նրա ընթացքը եւ նրանից ավելի իմաստո՛ւն եղիր. (^7) որովհետեւ նա հողագործ չէ
եւ ոչ էլ հարկադիր եւ տեր չունի,^8 բայց ամռանը կերակուր է պատրաստում եւ հունձի ժամանակ ամբարում է առատ
պաշարը։ 8 ա Կամ գնա՛ մեղվի մոտ, եւ սովորի՛ր, թե ի՜նչ գործունյա է, եւ թե ինչ պարկեշտությամբ է գործում, որի վաստակը
մատուցում են թագավորներին եւ անտուններին՝ բժշկության համար։ Սիրելի է եւ մեծարելի է բոլորի համար, թեպետ
տկար է զորությամբ, քանզի պատվեց իմաստությունը եւ հարգվեց։ 9 Ո՛վ ծույլ, մինչեւ ե՞րբ պիտի պառկած մնաս կամ ե՞րբ
պիտի արթնանաս։ 10 Մի քիչ ննջես, մի քիչ նստես, մի քիչ նիրհես, մի քիչ ձեռքերդ կրծքիդ ծալես,^11 Այնուհետեւ չար
ուղեւորի պես աղքատությունը կհասնի քո վրա, եւ կարիքը՝ ժիր սուրհանդակի պես։ 11 ա Իսկ եթե ժիր լինես, քո հունձքը
կհասնի աղբյուրի նման, եւ կարիքը չար մարդու նման ինքնահալած կլինի։
(^12) Անօրեն եւ անզգամ մարդը թյուր ճանապարհներով է գնում, (^13) որովհետեւ ինքն է աչքերը թարթում, եւ ցույց տալիս
ոտքերով եւ ուսուցանում մատների նշաններով։ 14 Խոտորված սիրտը չարիքներ է նյութում եւ ընդմիշտ խռովություն
ստեղծում քաղաքում։ 15 Այդ իսկ պատճառով նրա կործանումը հանկարծակի կգա. կհաշմվի ու կմաշվի առանց
բժշկության։
(^16) _Ուրախանում է այն ամենով, ինչ ատում է Տերը,
եւ կկործանվի իր անձի պղծության համար։_
(^17) _Կկործանվեն թշնամացող աչքերը,
անիրավ լեզուն,
արդար արյուն հեղող ձեռքերը,_
(^18) _չար խորհուրդ նյութող սիրտը,
եւ այն ոտքերը, որոնք շտապում են չարիքներ գործել,_
(^19) _անիրավ վկան բորբոքում է ստությունը
եւ գրգռություն գցում եղբայրների մեջ։_


Ճառ Թ
(^20) Որդյա՛կ, պահի՛ր հորդ օրենքները եւ մի՛ մերժիր մորդ խրատը։ 21 Ընդունի՛ր դրանք հոգուդ մեջ, եւ մտքումդ պահի՛ր
ընդմիշտ. որպես մանյակ՝ պարանոցիցդ կախի՛ր։ 22 Երբ ճամփորդես, հե՛տդ վերցրու, քեզ հետ թող լինի. երբ ննջես, քեզ
կպահպանի, երբ արթնանաս, քեզ զրուցակից կլինի։ 23 Օրենքի պատվիրանը ճրագ է, խրատն ու հանդիմանությունը՝
կյանքի ճանապարհ եւ լույս։ 24 Հեռու կպահի քեզ ամուսնացած կնոջից եւ օտար լեզվի չարախոսությունից։ 25 Որդյա՛կ,
թող քեզ չհաղթի ցանկությունը գեղեցկության, քո աչքերը թող չկապվեն նրանով, եւ մի՛ հրապուրվիր նրա թարթիչներով,
(^26) քանզի պոռնիկ կնոջ գինը մի նկանակ հացի չափ է, որովհետեւ չար կինը պատվական մարդկանց հոգիներն է որսում։
(^27) Ո՞վ կարող է հուրը ծրարել իր գոգի մեջ, որ հանդերձը չայրի, (^28) կամ ո՞վ կարող է գնալ հրի կայծերի միջով առանց
ոտքերն այրելու,^29 այդպես էլ ով մտնի ամուսնացած կնոջ մոտ. առանց պատժի չի մնա, եւ ոչ ոք չի արդարանա, ով
մերձենա նրան։ 30 Զարմանքի ոչինչ չկա, եթե մեկը գողության մեջ բռնվի. գողանում է, որ հագեցնի անձն իր քաղցյալ,
(^31) իսկ եթե բռնվի, յոթնապատիկ կտուժի եւ իր անձը փրկելու համար իր ողջ ունեցվածքը պիտի տա։ 32 Իսկ եթե շնանա
մտքի պակասության պատճառով, կորստի է մատնում իր անձը,^33 ցավ եւ անարգանք պիտի կրի, եւ երբեք չի կորչելու նրա
նախատինքը։ 34 Նրա ամուսինը լի է նախանձով եւ սրտմտությամբ եւ չի խնայելու դատաստանի օրը,^35 իր թշնամությունը
չի փոխանակելու ոչ մի փրկագնով, նույնիսկ առատ կաշառքով։
