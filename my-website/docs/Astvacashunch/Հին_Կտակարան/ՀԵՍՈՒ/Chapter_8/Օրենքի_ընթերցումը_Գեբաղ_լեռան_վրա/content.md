
Գայիի գրավումը եւ կործանումը
(^1) Եվ Տերը Հեսուին ասաց. «Մի՛ վախեցիր եւ մի՛ զարհուրիր, քեզ հետ վերցրո՛ւ բոլոր պատերազմող մարդկանց եւ վեր
կաց գնա՛ դեպի Գայի։ Ահա ես քո ձեռքն եմ մատնում Գայիի թագավորին, նրա ժողովրդին, նրա քաղաքը եւ նրա երկիրը։
(^2) Գայիի եւ նրա թագավորի հետ վարվի՛ր այնպես, ինչպես վարվեցիր Երիքովի եւ նրա թագավորի հետ, սակայն ավարը եւ
անասունները կպահես քեզ։ Քաղաքի հետեւի կողմից դարանակալներ կարգի՛ր»։ 3 Հեսուն եւ ամբողջ պատերազմող
ժողովուրդը վեր կացան, որ գնան Գայիի վրա։ Հեսուն երեսուն հազար զորավոր այրեր ընտրեց եւ նրանց ուղարկեց
գիշերով։ 4 Պատվիրեց նրանց՝ ասելով. «Տեսե՛ք, դուք դարանամուտ պիտի լինեք քաղաքի հետեւի կողմից։ Քաղաքից
շատ մի՛ հեռացեք, եւ ամենքդ պատրա՛ստ եղեք։ 5 Ես եւ ինձ հետ եղող ամբողջ ժողովուրդը կմոտենանք քաղաքին, եւ երբ
Գայիի բնակիչները մեր դեմ դուրս գան, ինչպես առաջին անգամ, կփախչենք նրանց առաջից։ 6 Երբ ելնեն մեր հետեւից,
կհեռացնենք նրանց այդ քաղաքից, եւ նրանք կասեն. “Փախան մեր առջեւից, ինչպես առաջին անգամ”։ Երբ փախչենք
նրանց առջեւից,^7 դուք ելե՛ք դարանից, մտե՛ք քաղաք եւ հարվածե՛ք քաղաքին, եւ Տերը՝ Իսրայելի Աստվածը, նրանց մեր
ձեռքը կհանձնի։ Եվ երբ գրավեք քաղաքը, այրեցե՛ք այն հրով։ 8 Կանեք այնպես, ինչպես ձեզ պատվիրեցի»։
(^9) Հեսուն նրանց ուղարկեց, եւ նրանք գնացին դեպի դարանը, մտան թաքնվեցին Բեթելի եւ Գայիի միջեւ՝ Գայիի
ծովահայաց կողմից։ Այն գիշեր Հեսուն ժողովրդի մեջ մնաց։ 10 Առավոտը վաղ վեր կենալով՝ Հեսուն ժողովրդի
զորահանդես արեց, եւ ինքն ու Իսրայելի ծերերը ժողովրդի առաջից դուրս ելան Գայիի դեմ։ 11 Ամբողջ պատերազմող
զորքը ելավ նրանց հետ։ Նրանք եկան քաղաքի դիմաց արեւելյան կողմից (իսկ քաղաքի դարանակալները ծովի կողմում
էին) եւ բանակ դրեցին Գայիի հյուսիսային կողմում։ Նրանց ու Գայիի միջեւ մի ձոր կար։ 12 Հեսուն, առնելով հինգ հազար
մարդ, նրանց դարան մտցրեց Բեթելի եւ Գայիի միջեւ՝ քաղաքի արեւմտյան կողմից,^13 իսկ ժողովրդին ու ամբողջ բանակը
տեղավորեց քաղաքի հյուսիսային կողմում։ Նրանց վերջապահ զորքը քաղաքի ծովահայաց կողմում էր։ Հեսուն այդ
գիշերն անցկացրեց ձորում։
(^14) Երբ Գայիի թագավորն այս տեսավ, շտապ վեր կացավ եւ ելավ նրանց դեմ։ Քաղաքի մարդիկ, ինքը եւ ամբողջ
ժողովուրդն այն ժամանակ գնացին նրանց դեմ Արաբայի հովտում պատերազմելու։ Բայց Գայիի թագավորը չգիտեր,
որ քաղաքի հետեւի կողմում դարան են պատրաստել։ 15 Երբ Հեսուն տեսավ նրանց, կրնկի վրա հետ դարձավ, եւ ողջ
Իսրայելը նրանց առաջից փախավ անապատի ճանապարհով։ 16 Գայիի թագավորը երկրի ամբողջ ժողովրդին ստիպեց,
որ հետապնդեն նրանց, եւ նրանք հետապնդելով գնացին Իսրայելի որդիների հետեւից ու հեռացան քաղաքից։ 17 Գայիում
ու Բեթելում մարդ չմնաց, որ Իսրայելին հետապնդելու գնացած չլիներ. քաղաքը թողեցին բաց եւ հարձակվեցին Իսրայելի
վրա։
(^18) Եվ Տերը Հեսուին ասաց. «Ձեռքիդ գայիսոնը մեկնի՛ր դեպի քաղաքը, որովհետեւ քո ձեռքն եմ մատնել այն, եւ
դարանակալները թող շտապ դուրս գան իրենց տեղից»։ Հեսուն իր ձեռքում եղած գայիսոնը մեկնեց դեպի քաղաքը։
(^19) Դարանակալները վեր կացան իրենց տեղից, հենց որ նա ձեռքը մեկնեց։ Ելան, մտան քաղաքը, գրավեցին այն եւ
քաղաքն անմիջապես այրեցին հրով։ 20 Գայիի բնակիչները հետ նայելով տեսան, որ քաղաքից ծուխ էր ելնում մինչեւ
երկինք։ Նրանք չէին կարող փախչել այս կամ այն կողմ, իսկ ժողովուրդը, որ թաքնված էր անապատում, հարձակվեց
հետապնդողների վրա։ 21 Երբ Հեսուն եւ ամբողջ ժողովուրդը տեսան, որ դարանակալները գրավեցին քաղաքը, եւ
քաղաքի ծուխը մինչեւ երկինք է հասնում, նորից կրնկի վրա հետ դարձան եւ հարվածեցին Գայիի մարդկանց։ 22 Մյուսները
քաղաքից դուրս եկան նրանց ընդառաջ, եւ Գայիի մարդիկ մնացին բանակի մեջտեղում։ Նրանք այն կողմից, սրանք այս
կողմից այնքան հարվածեցին, մինչեւ որ նրանցից ազատվող եւ փախչող չմնաց։ 23 Իսկ Գայիի թագավորին ձերբակալեցին
եւ կենդանի բերեցին Հեսուի մոտ։
(^24) Երբ Իսրայելի որդիները դադարեցին բոլոր գայիցիներին կոտորելուց, ոմանց՝ դաշտերում, ոմանց՝ լեռներում՝
զառիվայրի վրա, մինչեւ այնտեղ, ուր հալածել էին նրանց, եւ ամենքը սրակոտոր եղան իսպառ, Հեսուն վերադարձավ
Գայի եւ սրի քաշեց այն։ 25 Այդ օրն ընկածները՝ տղամարդ եւ կին, տասներկու հազար էին՝ Գայիի բոլոր բնակիչները։
(^26) Հեսուն գայիսոն մեկնած ձեռքը հետ չքաշեց, մինչեւ որ չբնաջնջեց Գայիի բոլոր բնակիչներին, (^27) բացի անասուններից եւ
քաղաքի ավարից, որ կողոպտեցին Իսրայելի որդիները Տիրոջ հրամանի համաձայն, որ տվել էր Հեսուին։ 28 Հեսուն
քաղաքը կրակով այրեց եւ այն դարձրեց հողաբլուր, որ հավիտյան անշեն մնաց մինչեւ այսօր։ 29 Իսկ Գայիի թագավորին
կախեց երկճյուղ ծառից, եւ նա ծառից կախված մնաց մինչեւ երեկո։ Արեւը մայր մտնելու ժամանակ Հեսուն հրամայեց, եւ
նրան իջեցրին ծառից, գցեցին մի փոսի մեջ՝ քաղաքի դարպասի մոտ, եւ նրա վրա քարերի կույտ դիզեցին, որ կա մինչեւ
այսօր։
30 [29] Այն ժամանակ Հեսուն Տիրոջ՝ Իսրայելի Աստծու համար զոհասեղան շինեց Գեբաղ լեռան վրա, (^31) ինչպես
պատվիրել էր Տիրոջ ծառա Մովսեսն Իսրայելի որդիներին, ինչպես որ գրված է Մովսեսի օրենքի գրքում. զոհասեղան
ամբողջական քարերից, որոնց երկաթ չէր դիպել, եւ այնտեղ Տիրոջ համար ողջակեզ եւ փրկության զոհ մատուցեց։
(^32) Հեսուն այդ քարերի վրա գրեց Երկրորդ օրենքը՝ Մովսեսի օրենքները. Իսրայելի որդիների առաջ գրեց այն։ 33 Ողջ
Իսրայելը, նրանց ծերերը, նրանց դատավորները եւ դպիրները, թե՛ եկվորը եւ թե՛ բնիկը, գնում էին տապանակի առջեւից՝
այս ու այն կողմից։ Ղեւտացի քահանաները վերցրին Տիրոջ Ուխտի տապանակը։ Ուղեկցողների կեսը կանգնեց
Գարիզին լեռան կողմը, կեսը՝ Գեբաղ լեռան կողմը, ինչպես առաջ պատվիրել էր Տիրոջ ծառա Մովսեսը, որ ժողովրդին
օրհնեն, ինչպես նախկինում։ 34 Ապա Հեսուն կարդաց այս օրենքի բոլոր խոսքերը, օրհնություններն ու անեծքները,
ինչպես որ գրված է Մովսեսի օրենքի գրքում։ 35 Այն բոլորից, որ Մովսեսը պատվիրել էր Հեսուին, չկար մի խոսք, որ
Հեսուն չկարդար Իսրայելի ամբողջ ժողովրդի՝ տղամարդկանց, կանանց, մանուկների եւ Իսրայելի մեջ եղած
օտարականների առաջ:

