
Վերջին պատուհասները
(^1) Եվ երկնքում տեսա մեծ եւ զարմանահրաշ այլ նշան. յոթ հրեշտակներ, որոնք ունեին վերջին յոթ պատուհասները,
քանի որ Աստծու բարկությունը դրանց մեջ էր լրանում։ 2 Տեսա հրախառն, ապակե ծովի նման. նրանք՝ գազանին, նրա
պատկերին ու նրա անվան թվին հաղթածները, կանգնած էին ապակե ծովի վրա եւ ունեին Աստծու քնարները։ 3 Նրանք
Աստծու առաջ երգում էին Մովսեսի՝ Աստծու ծառայի եւ Գառան երգերը՝ ասելով.
_«Տե՛ր, Աստվա՛ծ Ամենակալ,
մեծամեծ եւ սքանչելի են գործերը քո (Սաղ. 85(86).10),
արդար ու ճշմարիտ՝ ճանապարհները քո,
Ո՛վ Թագավորդ բոլոր ազգերի։_
(^4) _Եվ ո՞վ է, որ չի երկնչելու, Տե՛ր (Երմ. 10.7),
եւ չի փառավորելու քո անունը,
քանզի դու ես միայն սուրբ
եւ արժանի երկրպագության։
Ազգերը բոլոր պիտի գան
եւ պիտի երկրպագեն քո առաջ (Սաղ. 85(86).9),
Տե՛ր, քանզի հայտնվել է արդարությունը քո»։_
(^5) Այնուհետեւ տեսա, որ բացվեց վկայության տաճարի խորանը, որ երկնքում է։ 6 Տաճարից ելնում էին յոթ
հրեշտակներ, որոնք ունեին յոթ պատուհասները. նրանք հագել էին մաքուր ու փայլուն կտավ եւ իրենց կրծքի շուրջը
կապել էին ոսկե գոտիներ։ 7 Եվ չորս կենդանիների կողմից յոթ հրեշտակներին տրվեցին յոթ սկավառակներ՝ լի ցասումով
Աստծու, որ կենդանի է հավիտյանս հավիտենից։ 8 Եվ սրբարանը լցվեց Աստծու փառքի եւ զորության ծխով։ Եվ ոչ ոք չէր
կարող մտնել սրբարան, մինչեւ չավարտվեին յոթ հրեշտակների յոթ պատուհասները։
