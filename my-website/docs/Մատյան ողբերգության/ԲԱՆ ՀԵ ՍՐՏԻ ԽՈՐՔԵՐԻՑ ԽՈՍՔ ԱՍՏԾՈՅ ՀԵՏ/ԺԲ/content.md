
```
Այս մայրն երկնաւոր, երկնային լոյսով
Աւելի քան մայրը երկրաւոր,
Շնչող, մարմնաւոր, ինձ գգուեց որդու պէս:
Նրա կրծքի կաթն արիւնն է Քրիստոսի:
Եթէ մէկը սա պատկերն համարի
[սուրբ] Աստուածածնի`
Օրէնքին դէմ չէ:
```

Որպէս փրկական խաչի զօրութեան
Զարմանազան նշաններ ու սքանչելիք է
հրաշագործում,
Եւ դատաստանի բեմը այստեղ է հաստատուած
ահա,
Սրանով է, որ խորթ բարք ունեցող
հերձուածողների
Մոլեգին ճառող բերանն է սանձւում:
Նա ունի նաեւ իմանալի եւ բանական քարեր,
Որոնցով անսուրբ գազանամիտներ
Վտարում է նա, դարձնում տարագիր
Նաեւ աստուածներ է ծնում եղական
Միակ Աստծու` Քրիստոսի պատկերով:
Եւ դարձած դէպի մեզ խոստացած
Ունի եւ գիրն իր արեւելք հայող`
Նախ մեզ խոստացուած բնակատեղի,
Կարծես թէ ձեռքով նա յստակօրէն մեզ ցոյց է
տալիս
Աստծոյ գալստեան ճանապարհները,
Մեզ քարոզում է փայլակի տիրական առակը,
Յիշեցնում բոլոր արարածներին,
Թէ արեւելքից պիտի յայտնուի փրկութիւնը մեր:
[Նա] հալածում է ցաւերը, բուժում
ախտաժետներին,
Յաղթահարում է բռնութիւնը դեւերի:
Նրա արգանդը աւազանն է կենդանարար,
Եւ նրա հարսանքին առաքեալների դասերն են
պարում:
Այնքան է ճոխացել բարգաւաճ երանութեամբ,
Մինչեւ իսկ վայելչապէս
Տիրոջ անուամբ հորջորջուեց.
Լոյսի Տիրամօր տիտղոս ստացաւ
Միածին Որդու մերձաւորներից:
Նա հանդարտիկ նաւահանգիստն է
Խռովահուզեալ մեղաւորների,
Եւ վերին դասուց խրախճանարան,


Եւ տարակուսեալ յանցապարտների անվրէպ
բուժարան,
Անպատմելի Երրորդութիւնն իր մէջ է, որ
Փառաբանւում է` բոլորից օրհնուելով:
