
(^1) Այնուհետեւ՝ տասնչորս տարի հետո, կրկին բարձրացա Երուսաղեմ Բառնաբասի հետ՝ ինձ հետ վերցնելով նաեւ
Տիտոսին։ 2 Այնտեղ բարձրացա մի հայտնության համաձայն, եւ Ավետարանը, որը քարոզում եմ հեթանոսների մեջ,
առանձին ներկայացրի նրանց, ովքեր երեւելիներ էին, որպեսզի զուր տեղն աշխատած չլինեմ կամ չաշխատեմ։ 3 Բայց ոչ
էլ ինձ ուղեկցող Տիտոսը, որ հեթանոս էր, չպարտադրվեց թլփատվել՝ հակառակ ներս սպրդած սուտ եղբայրներին,
(^4) որոնք սպրդել էին՝ լրտեսելու մեր այն ազատությունը, որ ունենք Քրիստոս Հիսուսով, որպեսզի մեզ ծառա դարձնեն։
(^5) Նրանց նույնիսկ ժամանակավորապես տեղի չտվեցինք, որպեսզի Ավետարանի ճշմարտությունը հաստատ մնա ձեր
մեջ։
(^6) Ինչ վերաբերում է երեւելիներին (ինձ համար կարեւոր չէ, թե նրանք մի ժամանակ ի՛նչ են եղել, որովհետեւ _Աստված
մարդկանց միջեւ աչառություն չի անում_ (Բ Օր. 10.17բ)), այդ երեւելիներն իմ ասածի վրա որեւէ նոր բան չավելացրեցին։
(^7) Այլ ընդհակառակը, երբ տեսան, որ ինձ է վստահված Ավետարանի քարոզչությունն անթլփատների մեջ, ինչպես
Պետրոսին՝ թլփատվածների մեջ 8 (որովհետեւ նա, ով Պետրոսին առաքելության առաջնորդեց թլփատվածների մեջ, ինձ
էլ առաջնորդեց անթլփատների մեջ),^9 երբ Հակոբոսը, Կեփասն ու Հովհաննեսը, որ եկեղեցու սյուներն էին համարվում,
իմացան ինձ տրված շնորհի մասին, ինձ եւ Բառնաբասին ձեռք մեկնեցին՝ որպես հավանության նշան, որպեսզի մենք
գնանք հեթանոսների մեջ, իսկ իրենք՝ թլփատվածների։ 10 Միայն խնդրեցին, որ հիշենք աղքատներին, որ ջանացի
ճշտորեն կատարել:
(^11) Բայց երբ Կեփասն[13] Անտիոք եկավ, ընդդիմացա նրան, որովհետեւ մեղադրելի ընթացքի մեջ էր։ 12 Քանի որ
նախքան Հակոբոսի մոտից ոմանց գալը նա հեթանոսների հետ սեղան էր նստում առանց խտրություն դնելու, իսկ նրանց
գալուց հետո սկսեց առանձնանալ եւ իրեն հեռու պահել հեթանոսներից՝ վախենալով թլփատվածներից։ 13 Մյուս
հրեաներն էլ հետեւեցին նրա կեղծավոր ընթացքին, մինչեւ իսկ Բառնաբասը ներքաշվեց նրանց կեղծավոր ընթացքի մեջ։
(^14) Երբ տեսա, որ շիտակ չեն ընթանում դեպի Ավետարանի ճշմարտությունը, ամենքի առաջ Կեփասին ասացի. «Եթե դու,
որ հրեա ես, ապրում ես հեթանոսաբար եւ ոչ հրեաբար, ինչո՞ւ ես հեթանոսներին ստիպում հրեաբար լինել»։
(^15) Մենք, որ ի ծնե հրեաներ ենք, ոչ թե մեղավոր հեթանոսներից, (^16) գիտենք, որ մարդ չի փրկվել Օրենքի հրահանգները
կատարելով, այլ Հիսուս Քրիստոսի հանդեպ հավատով։ Մենք հավատացինք Քրիստոս Հիսուսին, որպեսզի
արդարանանք Քրիստոսի հանդեպ հավատով եւ ոչ թե Օրենքի հրահանգների կատարումով, որովհետեւ ոչ ոք չի
արդարանալու Օրենքից բխող գործերով։ 17 Իսկ եթե մենք, որ ձգտում ենք Քրիստոսով արդարանալ, ինքներս
հեթանոսների պես մեղավոր դուրս եկանք, ուրեմն Քրիստոսը մեղքի՞ սպասավոր եղավ. քա՛վ լիցի։ 18 Արդարեւ, եթե
վերստին կառուցեմ այն, ինչ քանդեցի, ապա ես ինքս ինձ հանցավոր ցույց կտամ,^19 որովհետեւ ես Օրենքի միջոցով մեռա
Օրենքի համար, որպեսզի ապրեմ Աստծու համար։ 20 Քրիստոսի հետ խաչը ելա եւ ողջ եմ այսուհետեւ. ոչ թե ես, այլ
Քրիստոսն է կենդանի իմ մեջ։ Այն, որ հիմա ապրում եմ մարմնով, ապրում եմ Աստծու Որդու հավատով, որ սիրեց ինձ
եւ իրեն տվեց ինձ համար։ 21 Եվ ես Աստծու շնորհը չեմ անտեսում, որովհետեւ եթե արդարությունն Օրենքից է գալիս,
ապա Քրիստոսն իզուր մեռավ։

