
Մովսեսի մահը
(^1) Մովսեսը Մովաբի հովտից բարձրացավ Նաբավ լեռը՝ Փոգովրի գագաթը, որ գտնվում է Երիքովի դիմաց։ Տերը
նրան ցույց տվեց Գաղաադի ամբողջ երկիրը մինչեւ Դան,^2 Նեփթաղիմի ամբողջ երկիրը, Եփրեմի ու Մանասեի ամբողջ
երկիրը, Հուդայի ամբողջ երկիրը մինչեւ հեռավոր ծովը,^3 անապատն ու շրջակայքը Երիքովի՝ Արմավենիների քաղաքի,
մինչեւ Սեգովր։ 4 Եվ Տերն ասաց Մովսեսին. «Այս է այն երկիրը, որ երդվելով Աբրահամին, Իսահակին ու Հակոբին՝ ասել
եմ. “Քո հետնորդներին եմ տալու դա”։ Այս երկիրը ցույց եմ տալիս քեզ, բայց դու այնտեղ չես մտնելու»։ 5 Եվ Տիրոջ
ծառա Մովսեսը վախճանվեց Մովաբի երկրում, Տիրոջ խոսքի համաձայն։ 6 Նրան թաղեցին Գայիում, Փոգովրի տան
մոտ, եւ ոչ ոք մինչեւ այսօր չգիտի, թե որտե՛ղ է նրա գերեզմանը։ 7 Մովսեսը հարյուր քսան տարեկան էր, երբ վախճանվեց։
Այդ տարիքում ո՛չ նրա տեսողությունն էր վատացել, ո՛չ էլ դեմքը խորշոմել։
(^8) Իսրայելի որդիները Մովաբի հովտում՝ Հորդանան գետի մոտ, Երիքովի դիմաց, երեսուն օր ողբացին։ Եվ վերջացան
Մովսեսի սգո լացի օրերը։
(^9) Նավեի որդի Հեսուն լցվեց իմաստության հոգով, որովհետեւ Մովսեսն իր ձեռքը դրել էր նրա վրա։ Եվ Իսրայելի
որդիները հնազանդվեցին նրան եւ արեցին այնպես, ինչպես Տերը պատվիրել էր Մովսեսին։
(^10) Իսրայելում այլեւս Մովսեսի նման մարգարե չելավ, մարդ, որը տեսավ Տիրոջը՝ երես առ երես, (^11) որը կատարեց այն
հրաշքներն ու նշանները, երբ Տերը նրան ուղարկեց՝ կատարելու եգիպտացիների երկրում փարավոնի ու նրա
պաշտոնյաների վրա եւ նրա ողջ երկրում.^12 այն մեծամեծ հրաշագործությունները, որ արեց Մովսեսն Իսրայելի
որդիների առջեւ Տիրոջ հզոր ձեռքով եւ բարձր բազուկով։

