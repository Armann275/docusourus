
Տիրոջ սեփական ժողովուրդը
( Ելք 34.11-16)
(^1) «Երբ Տերը՝ քո Աստվածը, տանի քեզ այն երկիրը, ուր պիտի մտնես՝ այն ժառանգելու, եւ քո առջեւից հալածի մեծ ու
բազմաթիվ ազգերին՝ քետացիներին, գերգեսացիներին, ամորհացիներին, քանանացիներին, փերեզացիներին,
խեւացիներին ու հեբուսացիներին՝ քեզանից մեծ ու հզոր յոթ ազգերին,^2 եւ Տերը՝ քո Աստվածը, նրանց մատնի քո ձեռքը,
կհարվածես եւ կոչնչացնես նրանց։ Նրանց հետ ուխտ չդնես եւ նրանց չխնայես։ 3 Նրանց հետ խնամիություն չհաստատես.
քո աղջկան նրա որդուն չտաս, նրա աղջկան քո որդու համար կին չառնես,^4 որպեսզի քո որդուն իմ դեմ
չապստամբեցնեն, եւ նա օտար աստվածների չպաշտի, եւ Տերը սաստիկ չբարկանա ձեզ վրա ու անմիջապես կոտորի ձեզ։
(^5) Այլ նրանց հետ վարվե՛ք այսպես. կործանե՛ք նրանց բագինները, փշրե՛ք նրանց արձանները, ջարդե՛ք նրանց
պաշտամունքային փայտե սյուները, կրակի՛ մատնեք նրանց կուռքերը։ 6 Որովհետեւ դու սուրբ ժողովուրդ ես եւ
պատկանում ես Տիրոջը՝ քո Աստծուն, եւ Տերը՝ քո Աստվածը, քեզ ընտրեց՝ երկրի վրա ապրող մնացած բոլոր ազգերից՝
լինելու իր սեփական ժողովուրդը։ 7 Տերը բարեհաճեց ու ընտրեց ձեզ ոչ թե նրա համար, որ դուք բոլոր ազգերից
բազմամարդ եք. իրականում դուք բոլոր ազգերից սակավաթիվ եք,^8 այլ նրա համար, որ Տերը սիրում էր ձեզ եւ ուզում էր
պահել այն երդումը, որ տվել էր ձեր հայրերին։ Տերը հզոր ձեռքով ու բարձր բազկով հանեց ձեզ ու փրկեց ստրկության


տնից՝ եգիպտացիների փարավոնի ձեռքից։ 9 Պետք է իմանաս, որ Տերը՝ քո Աստվածը, միակ ճշմարիտ Աստվածն է,
հավատարիմ Աստված, որ պահում է ուխտը եւ ողորմում է իրեն սիրող եւ իր պատվիրանները պահող մարդկանց մինչեւ
հազար սերունդ,^10 իսկ իրեն ատողներին փոխհատուցում է՝ նրանց սպանելով, պատժում է առանց հապաղելու,
անմիջապես փոխհատուցում է նրանց։

(^11) Պետք է պահես քեզ տված իմ պատվիրանները, օրենքներն ու կանոնները»։
( _Բ Օր_. 28.1-4)
(^12) «Եթե ենթարկվես այս բոլոր օրենքներին, պահես ու գործադրես դրանք, ապա Տերը՝ քո Աստվածը, կպահի իր
ուխտն ու կողորմի, ինչպես որ երդվել է մեր հայրերին։ 13 Եվ կսիրի քեզ, կօրհնի ու կբազմացնի քեզ։ Կօրհնի քո որովայնի
ծնունդները, քո երկրի բերքը՝ ցորենը, գինին ու յուղը, քո արջառների նախիրները, քո ոչխարների հոտերն այն երկրում,
որ Տերը երդվեց տալ քո հայրերին։ 14 Օրհնյալ կլինես դու բոլոր ազգերից ավելի։ Ձեր մեջ ամուլ եւ անծնունդ չի լինի, ոչ էլ
ձեր անասունների մեջ։ 15 Տերը քեզանից կվերացնի բոլոր հիվանդությունները։ Եգիպտացիների բոլոր սոսկալի ցավերը,
որոնք դու տեսար եւ իմացար, Տերը քեզ վրա չի բերի, այլ դրանք կտա քո թշնամիներին եւ բոլոր քեզ ատողներին։ 16 Դու
կուտես ավարն այն բոլոր ազգերի, որոնց քո ձեռքն է մատնելու Տերը՝ քո Աստվածը։ Քո աչքը թող չխնայի նրանց, եւ
չպաշտես նրանց կուռքերը, որովհետեւ դրանք քեզ համար որոգայթ են»։
(^17) «Իսկ եթե քո մտքում ասես. “Այդ ազգը մեզանից բազմամարդ է, ես ինչպե՞ս կարող եմ կոտորել նրանց”, (^18) ապա մի՛
վախեցիր նրանցից։ Լա՛վ հիշիր այն ամենը, ինչ արեց Տերը՝ քո Աստվածը, փարավոնի, նրա ծառաների ու բոլոր
եգիպտացիների գլխին.^19 ինչպիսի մեծամեծ փորձանքներ, որ քո աչքերը տեսան, ինչպիսի նշաններ,
մեծագործություններ, որ նա արեց հզոր ձեռքով եւ բարձր բազկով, ինչպես այնտեղից հանեց քեզ Տերը՝ քո Աստվածը,
նույնպես կանի այն բոլոր ազգերի նկատմամբ, որոնցից վախենում ես դու։ 20 Տերը՝ քո Աստվածը, նրանց վրա պիծակներ
կուղարկի, մինչեւ որ կոտորվեն մնացածներն ու նրանք, որ թաքնվել են քեզանից։ 21 Մի՛ վախեցիր նրանցից, որովհետեւ
Տերը՝ քո Աստվածը՝ մեծ ու հզոր, քո մեջ է։ 22 Եվ Տերը՝ քո Աստվածը, աստիճանաբար կվերացնի այդ ազգերին քո առջեւից։
Դու չպետք է նրանց միանգամից կոտորես, որպեսզի երկիրն ամայի չդառնա, եւ անապատի գազանները չբազմանան քո
շուրջը։ 23 Տերը՝ քո Աստվածը, նրանց կհանձնի քո ձեռքը եւ նրանց կորստյան կմատնի մեծ պատուհասներով, մինչեւ որ
վերացնի նրանց։ 24 Նրանց թագավորներին կմատնի քո ձեռքը, եւ նրանց անունները կջնջեք այդ տեղից։ Ոչ ոք չի կանգնի
քո դեմ, մինչեւ որ բնաջնջես նրանց։ 25 Նրանց աստվածների կուռքերը կայրես հրով, դրանց վրա եղած արծաթի ու ոսկու
վրա աչք չունենաս, չվերցնես դրանք, որպեսզի մեղք գործած չլինես, որովհետեւ այն Տիրոջ՝ քո Աստծու համար գարշելի
է։ 26 Այդպիսի պիղծ բան չտանես քո տունը, որպեսզի դու էլ դրա նման նզովված չլինես, այլ պետք է բոլորովին գարշես
դրանից եւ պիղծ համարես այն, որովհետեւ այն նզովված է»։
