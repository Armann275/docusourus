
Երկու կողով թուզ
(^1) Տերն ինձ ցույց տվեց թզի երկու կողով, որոնք դրված էին Տիրոջ տաճարի առաջ այն բանից հետո, երբ
բաբելացիների արքա Նաբուքոդոնոսորը Երուսաղեմից գերեց Հուդայի արքա Հովակիմի որդի Հեքոնիային, Հուդայի
իշխաններին, արհեստավորներին, դարբիններին ու մեծամեծներին եւ նրանց տարավ Բաբելոն։ 2 Կողովներից մեկը
լցված էր անչափ քաղցր թզով, ինչպիսին լինում է վաղահաս թուզը, իսկ երկրորդ կողովը՝ ժանտահամ թզով, որն իր
դառնության պատճառով չի ուտվում։
_Տերն ինձ ասաց.
«Ի՞նչ ես տեսնում, Երե՛միա»։_
(^3) _Ասացի. «Թուզ, քաղցր թուզ,
շատ քաղցր թուզ, նաեւ ժանտ թուզ, անչափ ժանտ,
որ իր դառնության պատճառով չի ուտվում»։_
(^4) Տերը, խոսքն ուղղելով Երեմիային, ասաց. (^5) «Այսպես է ասում Տերը՝ Իսրայելի Աստվածը. ինչպես այդ քաղցր թուզն
է, այդպես են ինձ համար Հուդայի գերյալները, որոնց այդտեղից ուղարկեցի քաղդեացիների երկիրը՝ բարիք անելու
համար.^6 իմ աչքը պիտի պահեմ նրանց վրա բարության համար, նրանց պիտի վերահաստատեմ այս երկրում. պիտի
կառուցեմ նրանց եւ ոչ թե քանդեմ, պիտի տնկեմ նրանց եւ ոչ թե արմատախիլ անեմ։ 7 Ես նրանց այնպիսի սիրտ եմ տալու,


որ ճանաչեն ինձ, թե ես եմ Տերը. նրանք ինձ համար ժողովուրդ պիտի լինեն, իսկ ես նրանց համար կլինեմ Աստված,
որպեսզի նրանք իրենց ամբողջ սրտով ինձ դառնան։

(^8) Ինչպես այդ ժանտ թուզը, որն իր դառնության պատճառով չի ուտվում,- այսպես է ասում Տերը,- այդ վիճակին
պիտի մատնեմ Հուդայի արքա Սեդեկիային, նրա մեծամեծներին, Երուսաղեմում մնացածներին, այդ երկրում
մնացածներին եւ Եգիպտոսում բնակվողներին։ 9 Դրանց պիտի ցրեմ աշխարհի բոլոր ազգերի ու թագավորությունների
մեջ՝ նախատինքի, անարգանքի, ատելության ու անեծքի արժանացնելով ամենուրեք, ուր էլ որ վտարեմ դրանց։ 10 Դրանց
վրա սուր, սով ու մահ պիտի ուղարկեմ, մինչեւ որ անհետանան այն երկրից, որը տվեցի իրենց եւ իրենց հայրերին»։
