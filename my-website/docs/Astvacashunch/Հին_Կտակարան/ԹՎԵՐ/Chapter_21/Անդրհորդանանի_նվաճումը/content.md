
Իսրայելի հաղթանակը քանանացիների հանդեպ
(^1) Երբ Արադի քանանացի արքան, որը բնակվում էր անապատի մոտ, լսեց, որ Իսրայելի որդիները գալիս են Աթարինի
ճանապարհով, պատերազմ մղեց Իսրայելի որդիների դեմ եւ նրանցից գերիներ վերցրեց։ 2 Իսրայելը Տիրոջը ուխտեց՝
ասելով. «Եթե իմ ձեռքը հանձնես այդ ժողովրդին, նրան ու նրա քաղաքները կկործանենք[23]»։ 3 Տերը լսեց Իսրայելի
ձայնը եւ քանանացուն մատնեց նրանց ձեռքը, եւ ոչնչացրին նրան ու նրա քաղաքները եւ այդ տեղի անունը դրեցին Նզովք։
(^4) Հովր լեռից մեկնելով Կարմիր ծովը տանող ճանապարհով՝ շրջանցեցին Եդովմը։ Սակայն ժողովուրդը
հուսահատվեց ճանապարհին 5 եւ սկսեց գանգատվել Աստծուց ու Մովսեսից, եւ ասացին. «Ինչո՞ւ մեզ հանեցիր
Եգիպտոսից, որ մեզ այս անապատում կոտորես։ Ո՛չ հաց կա եւ ո՛չ ջուր։ Մենք զզվել ենք այս խղճուկ սննդից»։ 6 Տերը
ժողովրդին թունավոր օձեր ուղարկեց, որոնք խայթում էին մարդկանց. Իսրայելի որդիներից շատերը մեռան։ 7 Եվ գալով
Մովսեսի մոտ՝ ասացին. «Մեղք ենք գործել, որովհետեւ չարախոսել ենք Տիրոջն ու քեզ։ Արդ, աղոթի՛ր Տիրոջը, որ նա մեր
միջից վերացնի այդ օձերը»։ Մովսեսն աղոթեց Տիրոջը ժողովրդի համար։ 8 Եվ Տերն ասաց Մովսեսին. «Դու մի օ՛ձ
պատրաստիր եւ այն դի՛ր ձողի վրա։ Երբ օձը մարդ խայթի, եւ օձից խայթվողը նայի դրան, կփրկվի»։ 9 Մովսեսը պղնձե
օձ պատրաստեց եւ այն դրեց ձողի վրա։ Եվ երբ օձը խայթում էր մեկին, նա, նայելով պղնձե օձին, կենդանի էր մնում։
(^10) Իսրայելի որդիները մեկնեցին ու բանակեցին Ովբովթում։ 11 Ովբովթից մեկնելով՝ բանակեցին Աքեղգայիում՝
անապատի այն կողմում, որը Մովաբի դիմաց է գտնվում, նրանից արեւելք։ 12 Այնտեղից էլ ճանապարհ ընկնելով՝
բանակեցին Զարեդ ձորում։ 13 Այնտեղից էլ մեկնելով՝ բանակեցին Առնովնից այն կողմ՝ անապատում, ամորհացիների
սահմանների ելքի մոտ. որովհետեւ Առնովնը մովաբացիների սահմանն է՝ մովաբացիների ու ամորհացիների
սահմանների միջեւ։ 14 Դրա համար էլ Տիրոջ պատերազմների գրքում գրված է.


«Կրակի մատնեց Զովդն ու Առնովնի ձորը։
(^15) _Նա ձորում բնակվողներին տարավ բնակեցնելու Էրում,
որը սահմանակից էր Մովաբին»։_
(^16) Եվ այնտեղից հասան Ջրհոր [* _Բեեր_ ]։ Դա այն ջրհորն է, որի մասին Տերն ասաց Մովսեսին. «Հավաքի՛ր
ժողովրդին, որ ես նրանց խմելու ջուր տամ»։ 17 Այն ժամանակ Իսրայելը ջրհորի մոտ այս օրհներգը երգեց.
_«Փառաբանե՜ք այն_^18 _ջրհորը, որ փորեցին իշխանները,
այն տաշեցին ազգերի թագավորներն
իրենց թագավորության եւ տիրապետության ժամանակ»։_
Ապա Ջրհորից գնացին դեպի Մանթանին,^19 Մանթանինից՝ Մանայել, Մանայելից՝ Բամովթ,^20 Բամովթից մի հովիտ
Մովաբում՝ Կոփածո [* _Պիսգա_ ] կոչված լեռան գագաթի մոտ, որ նայում է դեպի անապատ։
(^21) Մովսեսն ամորհացիների արքայի մոտ պատգամավորներ ուղարկեց խաղաղության խոսքերով։ Նա ասաց.
(^22) «Թո՛ւյլ տուր անցնենք քո երկրով։ Ճանապարհով կգնանք, չենք շեղվի ո՛չ դաշտերի, ո՛չ էլ այգիների մեջ եւ ո՛չ էլ քո
ջրհորներից ջուր կխմենք։ Արքունի ճանապարհով կգնանք, մինչեւ որ անցնենք քո սահմաններից»։ 23 Սեհովնը Իսրայելի
որդիներին թույլ չտվեց անցնել իր սահմաններով։ Սեհովնը հավաքեց իր ողջ ժողովրդին ու Իսրայելի դեմ
պատերազմելու ելավ անապատում։ Նա եկավ Սիասար եւ պատերազմ մղեց Իսրայելի դեմ։ 24 Իսրայելը սրով կոտորեց
նրան, եւ տիրեցին նրա երկրին Առնովնից մինչեւ Հաբոկ, մինչեւ Ամովնի որդիների երկիրը, որովհետեւ Հազերը Ամովնի
որդիների սահմանն էր։ 25 Իսրայելը գրավեց այդ բոլոր քաղաքները եւ բնակվեց ամորհացիների բոլոր քաղաքներում՝
Եսեբոնում ու նրա բոլոր արվարձաններում,^26 որովհետեւ Եսեբոնը ամորհացիների արքա Սեհովնի քաղաքն էր։ Նա մինչ
այդ պատերազմ էր մղել Մովաբի արքայի դեմ ու գրավել նրա ամբողջ երկիրը՝ Արոյերից մինչեւ Առնովն։ 27 Դրա համար
բոլոր առակասացներն ասում են.
_«Եկե՛ք Եսեբոն,
որպեսզի կառուցվի ու բարեկարգվի Սեհովնի քաղաքը,_
(^28) _քանզի հուր ելավ Եսեբոնից,
եւ բոց՝ Սեհովնի քաղաքից,
այրեց մինչեւ Մովաբ
եւ լափեց Առնովնի արձանները։_
(^29) _Վա՜յ քեզ, Մովա՛բ,
կորա՜ր, Քամովսի ժողովուրդ։
Նրանց որդիները փախուստի մատնվեցին,
նրանց դուստրերը գերի ընկան
ամորհացիների թագավորի ձեռքը։_
(^30) _Նրանց սերունդները կկոտորվեն Եսեբոնից մինչեւ Դեբովն,
եւ նրանց կանայք անգամ կրակ գցեցին Մովաբի վրա»։_
(^31) Իսրայելը բնակվեց ամորհացիների բոլոր քաղաքներում։ 32 Մովսեսը մարդ ուղարկեց, որ հետախուզեն Հազերը։
Եվ գրավեցին այն ու նրա ավանները եւ դուրս քշեցին այնտեղ բնակվող ամորհացուն։ 33 Այնտեղից դուրս եկան ու գնացին
Բասան տանող ճանապարհով։ Եվ Բասանի Օվգ թագավորը Եդրայինում նրանց դեմ պատերազմի ելավ իր ողջ
ժողովրդով։ 34 Եվ Տերն ասաց Մովսեսին. «Մի՛ վախեցիր նրանից, որովհետեւ քո ձեռքն եմ մատնել նրան, նրա ողջ
ժողովրդին ու նրա ողջ երկիրը։ Նրա հետ կվարվես այնպես, ինչպես վարվեցիր Եսեբոնում բնակվող ամորհացիների
արքա Սեհովնի հետ»։ 35 Եվ հարվածեց նրան ու նրա որդիներին եւ նրա ողջ ժողովրդին, մինչեւ որ նրանցից ոչ մի մարդ
ողջ չմնաց, եւ ժառանգեցին նրանց երկիրը։
