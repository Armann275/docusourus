
Զոհասեղանը
( Ելք 38.1-7)
(^1) «Չփտող փայտից զոհասեղա՛ն պատրաստիր՝ հինգ կանգուն երկարությամբ եւ հինգ կանգուն լայնությամբ։
Քառակուսի թող լինի զոհասեղանը՝ երեք կանգուն բարձրությամբ։ 2 Դրա չորս անկյունների վրա եղջյուրնե՛ր արա
այնպես, որ դրանք միաձույլ լինեն զոհասեղանի հետ։ Դրանք կպատես պղնձով։ 3 Զոհասեղանի ծայրերին եզե՛րք
պատրաստիր։ Մոխրի ամանները, տաշտերը, մսահանները, կրակամանները եւ ամբողջ սպասքը պղնձից
կպատրաստես։ 4 Դրա համար պղնձից վանդակավոր կասկարա կպատրաստես։ Կասկարայի համար չորս կողմից չորս
պղնձե օղակներ կպատրաստես։ 5 Դրանք կդնես զոհասեղանի կասկարայի տակ՝ ներքեւի մասում։ Կասկարան թող
հասնի մինչեւ զոհասեղանի մեջտեղը։ 6 Զոհասեղանի համար լծակնե՛ր պատրաստիր չփտող փայտից եւ դրանք պատի՛ր
պղնձով։ 7 Լծակները մտցրո՛ւ օղակների մեջ։ Լծակները թող լինեն զոհասեղանի երկու կողմերից՝ այն բարձրացնելու
համար։ 8 Զոհասեղանը պիտի լինի մույթերով, մեջը դատարկ, ըստ այն օրինակի, որ ցույց է տրվել քեզ լեռան վրա»։
( _Ելք_ 38.9-20)
(^9) «Խորանի առաջ բա՛կ շինիր, բակի հարավային կողմում՝ նրբահյուս բեհեզից պատրաստված առագաստ՝ հարյուր
կանգուն երկարությամբ՝ մի կողմում։ 10 Սյուները թող լինեն քսան հատ, դրանց պղնձե խարիսխները՝ քսան հատ։ Դրանց
օղակներն ու խոյակները թող արծաթից լինեն։
(^11) Նույնը եւ հյուսիսային կողմում. առագաստների երկարությունը թող լինի հարյուր կանգուն։ Դրանց պղնձե
սյուները թող լինեն քսան հատ, դրանց պղնձե խարիսխները՝ քսան հատ։ Դրանց գալարազարդերը, սյուները եւ
խարիսխները թող լինեն արծաթապատ։
(^12) Բակի ծովահայաց կողմի առագաստների երկարությունը թող լինի հիսուն կանգուն։ Դրանց սյուները թող լինեն
տասը հատ, դրանց խարիսխները՝ տասը հատ։
(^13) Բակի արեւելյան կողմի առագաստների երկարությունը թող լինի հիսուն կանգուն։ Դրանց սյուները թող լինեն
տասը հատ, դրանց խարիսխները՝ տասը հատ։ 14 Ընդ որում՝ դռան մի թեւի առագաստների երկարությունը[14] թող լինի
տասնհինգ կանգուն։ Դրանց սյուները թող լինեն երեք հատ, դրանց խարիսխները՝ երեք հատ։ 15 Դռան մյուս թեւի
առագաստների երկարությունը թող լինի տասնհինգ կանգուն։ Դրանց սյուները թող լինեն երեք հատ, դրանց
խարիսխները՝ երեք հատ։ 16 Բակի դռան վարագույրի երկարությունը թող լինի քսան կանգուն։ Կապույտ, ծիրանի ու
կարմիր մանվածքից եւ նրբահյուս բեհեզից պատրաստված թող լինի այն՝ նկարագեղ ասեղնագործությամբ։ Դրանց
սյուները թող լինեն չորս հատ, խարիսխներն էլ՝ չորս հատ։
(^17) Բակը շրջափակող բոլոր սյուներն արծաթապատ թող լինեն, դրանց խոյակները՝ արծաթից, դրանց խարիսխները՝
պղնձից։
(^18) Բակի երկարությունը հարյուր կանգուն թող լինի, լայնությունը՝ հիսուն, իսկ բարձրությունը՝ հինգ կանգուն։


Առագաստը նրբահյուս բեհեզից թող լինի։ Դրանց խարիսխները պղնձից թող լինեն։ 19 Խորանի ամբողջ սպասքը,
դրա բոլոր գործիքները եւ գավթի բոլոր ցցերը պղնձից թող լինեն»։

Ձեթ՝ ճրագի համար
( Ղեւտ. 24.1-4)
(^20) «Պատվիրի՛ր Իսրայելի որդիներին, որ քեզ ձիթենու զուլալ, անարատ, ծեծած ձիթապտղի ձեթ բերեն լույսի համար,
որպեսզի մշտավառ ճրագ լինի 21 Վկայության խորանում՝ Ուխտի տապանակի վարագույրի դիմաց։ Ահարոնն ու նրա
որդիները երեկոյից մինչեւ առավոտ թող այն վառեն Տիրոջ առաջ։ Դա Իսրայելի որդիների կողմից կատարվելիք
հավիտենական օրենք թող լինի սերնդեսերունդ»։
