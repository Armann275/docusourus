

Անհուսություն
(^1) _«Կորչում եմ հողմավար.
կարոտ եմ շիրիմի, բայց դրան չեմ հասնում։_
(^2) _Նեղվում, տանջվում եմ. ի՞նչ եմ անելու։_
(^3) _Օտարները գողացան իմ ունեցվածքը։
Այն ո՞վ է, որ իր ձեռքն իմ ձեռքի մեջ դնի։_
(^4) _Քանի որ իրենց սրտերը հեռու պահեցին իմաստությունից,
ուստի չի բարձրացնի նրանց։_
(^5) _Չարիք չարիքի վրա են պատմելու.
Աչքերս որդիներիս համար հալվեցին։_
(^6) _Սերունդների չարախոսության ենթարկեցիր ինձ.
նրանց ծաղրանքի առարկան դարձա։_
(^7) _Բարկությունից մթնեցին իմ աչքերը.
խիստ պաշարված եմ բոլորի կողմից։_
(^8) _Ճշմարիտ մարդիկ զարմացած են այս ամենի վրա.
արդարը հիմա վեր է կենալու անիրավի դեմ։_
(^9) _Հավատարիմը թող հաստատ մնա իր ճանապարհին,
իր մաքուր ձեռքով քաջալերություն թող ստանա։_
(^10) _Բայց դուք էլ, ամենքդ, վե՛ր կացեք, եկե՛ք.
ձեր մեջ ես ճշմարտություն չեմ գտնում։_
(^11) _Իմ օրերը գարշահոտության մեջ անցան.
սրտիս երակներն ամեն պայթեցին։_
(^12) _Գիշերը ցերեկվա տեղ դրեցին նրանք.
լույսը մերժվեց մութի երեսից։_
(^13) _Թե համբերեմ ես, դժոխքը կդառնա իմ տունը
եւ խավարի մեջ՝ փռված մահիճս։_
(^14) _Մահվանը ինձ հայր կոչեցի,
փտությունը՝ ինձ մայր եւ քույր։_
(^15) _Ո՞ւր է հույսն իմ, կամ բարիքներս պիտի տեսնե՞մ։_
(^16) _Թե՞ այդ բոլորը պիտի գերեզման իջեցնեմ հետս.
կամ թե միասին հո՞ղն ենք իջնելու»։_
