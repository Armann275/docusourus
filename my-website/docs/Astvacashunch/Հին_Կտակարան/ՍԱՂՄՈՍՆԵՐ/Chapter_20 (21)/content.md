
(^1) _Դպրապետին։ Սաղմոս Դավթի_
(^2) _Ո՜վ Տեր, քո զորությամբ
Պիտի ուրախանա թագավորը
Եվ քո տված փրկությամբ պիտի հույժ ցնծա։_
(^3) _Նրա սրտի ուզածը տվեցիր նրան
Եվ նրա շրթունքների ցանկությունը չմերժեցիր նրան։_
(^4) _Քո քաղցր օրհնությամբ այցելեցիր նրան
Եվ նրա գլխին թանկագին քարերից պատրաստված պսակ դրեցիր։_
(^5) _Քեզնից կյանք խնդրեց, եւ երկար օրեր տվեցիր նրան,
Հավիտյանս հավիտենից։_
(^6) _Քո տված փրկությամբ մեծ եղավ նրա փառքը.
Նրան տվեցիր փառք եւ պարծանք։_
(^7) _Հավիտյանս հավիտենից նրան օգնություն կտաս,
Քո երեսի խնդությամբ կուրախացնես նրան։_
(^8) _Թագավորը հույսը Տիրոջ վրա դրեց,
Բարձրյալի ողորմությամբ նա չի սասանվի։_
(^9) _Քո ձեռքը կգտնի թշնամիներիդ,
Եվ քո աջը՝ բոլոր քեզ ատողներին։_
(^10) _Երբ դու երեւաս, հրաբորբոք կայրես նրանց,
Եվ հուրը կլափի նրանց։_
(^11) _Նրանց պտուղը կկորչի երկրի երեսից,_


_Եվ նրանց զավակները՝ մարդկանց որդիներից։_

(^12) _Չարությամբ քեզանից խոտորվեցին,
Խորհեցին խորհուրդ, որը չեն կարող իրագործել։_
(^13) _Դու նրանց հալածական կդարձնես
Եվ նրանց երեսը կուղղես քո հավատարիմների կողմը։_
(^14) _Բա՛րձր եղիր, Տե՜ր, քո զորությամբ.
Պիտի օրհնենք եւ սաղմոս ասենք քո զորությանը։_
