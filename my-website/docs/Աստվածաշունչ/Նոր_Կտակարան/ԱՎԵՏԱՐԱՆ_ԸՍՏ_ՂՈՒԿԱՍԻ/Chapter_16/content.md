
Հիսուսի հարությունը
( Մտթ. 28.1-8, Ղուկ. 24.1-12, Հովհ. 20.1-10)
(^1) Երբ շաբաթ օրն անցավ, Մարիամ Մագդաղենացին, Հակոբոսի մայր Մարիամը եւ Սողոմեն գնացին, խնկի
պատրաստություն տեսան, որպեսզի գան, օծեն Հիսուսի մարմինը։ 2 Կիրակի օրը՝ վաղ առավոտյան, արեւածագին, եկան
գերեզման։ 3 Եվ միմյանց ասում էին. «Մեզ համար գերեզմանի մուտքից քարը ո՞վ կգլորի»։ 4 Որովհետեւ այն շատ մեծ էր,
բայց նայեցին ու տեսան, որ գերեզմանից քարը գլորված էր։ 5 Գերեզմանից ներս մտնելով՝ տեսան մի երիտասարդի, որ
նստած էր աջ կողմը՝ սպիտակ պատմուճան հագին, եւ սարսափեցին։ 6 Երիտասարդն ասաց նրանց. «Մի՛ վախեցեք. դուք
Հիսուսին եք փնտրում՝ խաչված Նազովրեցուն. հարություն առավ. այստեղ չէ։ Ահա այն տեղը, ուր դրել էին նրան։ 7 Բայց
գնացե՛ք, նրա աշակերտներին եւ Պետրոսին ասե՛ք, որ ահա ձեզնից առաջ գնում է Գալիլեա. այնտեղ կտեսնեք նրան,
ինչպես ասել էր ձեզ»։ 8 Երբ այս լսեցին, ելան ու փախան գերեզմանից, քանի որ սարսափահար էին, եւ ոչ ոքի բան
չասացին, որովհետեւ վախենում էին։
( _Մտթ_. 28.9-10, _Ղուկ_. 24.13-49, _Հովհ_. 20.11 _–_ 21.24)
(^9) Հիսուսը հարություն առնելուց հետո՝ առաջին կիրակի օրն առավոտյան, երեւաց Մարիամ Մագդաղենացուն, որից
յոթ դեւ էր հանել։ 10 Մարիամը գնաց եւ պատմեց նրանց, ովքեր Հիսուսի հետ էին, մինչ նրանք սգում ու լաց էին լինում։
(^11) Երբ նրանք լսեցին, թե Հիսուսը կենդանի է եւ երեւացել է Մարիամին, չհավատացին։
(^12) Հետո Հիսուսն ուրիշ կերպարանքով երեւաց նրանցից երկուսին, ովքեր դեպի ագարակներ էին գնում։ 13 Նրանք էլ
գնացին եւ պատմեցին մյուսներին, բայց նրանք չհավատացին։
(^14) Հետո Հիսուսը երեւաց տասնմեկին, երբ նրանք սեղան էին նստել։ Նա հանդիմանեց նրանց իրենց
անհավատության ու խստասրտության համար, որովհետեւ չէին հավատացել նրանց, որոնց ինքը երեւացել էր
մեռելներից հարություն առած։
( _Մտթ_. 28.16-20)
(^15) Եվ ասաց նրանց. «Գնացե՛ք ամբողջ աշխարհով մեկ եւ բոլոր արարածներին քարոզե՛ք Ավետարանը։ 16 Ով
հավատա եւ մկրտվի, կփրկվի, իսկ ով չհավատա, կդատապարտվի։ 17 Այն նշանները կուղեկցեն նրանց, ովքեր հավատում
են. իմ անունով դեւեր կհանեն, լեզուներ կխոսեն,^18 ձեռքով օձ կբռնեն, եւ եթե մահացու որեւէ թույն խմեն, չեն վնասվի,
հիվանդների վրա ձեռք կդնեն եւ կբժշկեն»։


Հիսուսի համբարձումը
( Ղուկ. 24.50-53, Գրծ. 1.9-11)
(^19) Եվ ինքը՝ Տեր Հիսուսը, աշակերտների հետ խոսելուց հետո երկինք համբարձվեց եւ նստեց Հոր աջ կողմում։ 20 Իսկ
նրանք գնացին եւ ամբողջ աշխարհում քարոզում էին Ավետարանը։ Տերը առաջնորդում էր նրանց եւ նրանց
քարոզչությունը հաստատում հրաշքներով։

