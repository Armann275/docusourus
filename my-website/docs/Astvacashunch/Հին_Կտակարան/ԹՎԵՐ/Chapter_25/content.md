
Իսրայելացիների կռապաշտությունը
(^1) Իսրայելը բանակեց Սատտիմում, եւ ժողովուրդը պղծվեց՝ Մովաբի դուստրերի հետ պոռնկանալով։ 2 Եվ
հրավիրեցին նրանց իրենց կուռքերի զոհերին, եւ ժողովուրդը կերավ նրանց զոհերից ու երկրպագեց նրանց կուռքերին։
(^3) Իսրայելը հարեց Բելփեգովրին, եւ Տերը խիստ բարկացավ Իսրայելի վրա։ 4 Տերն ասաց Մովսեսին. «Վերցրո՛ւ ժողովրդի
բոլոր իշխաններին եւ հրապարակավ պատժի՛ր նրանց Տիրոջ առջեւ՝ արեգակի դեմ, որպեսզի Տիրոջ զայրույթը վերանա
Իսրայելի վրայից»։ 5 Մովսեսն ասաց Իսրայելի ցեղերին. «Ամեն մեկը թող կոտորի Բելփեգովրին հարած իր
հարազատին»։
(^6) Եվ ահա մի իսրայելացի Մովսեսի ու Իսրայելի որդիների ողջ ժողովրդի ներկայությամբ, մինչ նրանք լաց էին լինում
Վկայության խորանի դռանը, իր եղբորն առաջնորդեց մադիանացի մի կնոջ մոտ։ 7 Ահարոն քահանայի որդի Եղիազարի
որդի Փենեեսը, տեսնելով դա, վեր կացավ ժողովրդի միջից եւ իր ձեռքն առնելով տեգը՝ 8 այդ տղամարդու հետեւից մտավ
կրակարան ու խոցեց երկուսին էլ՝ իսրայելացի տղամարդուն ու այդ կնոջը՝ իր արգանդից։ Այդ ժամանակ էլ դադարեց
Իսրայելի որդիների կոտորածը։ 9 Այդ կոտորածից քսանչորս հազար մարդ մեռավ։


(^10) Տերը խոսեց Մովսեսի հետ եւ ասաց. (^11) «Փենեեսը՝ Ահարոն քահանայի որդի Եղիազարի որդին, մեղմեց Իսրայելի
որդիների նկատմամբ ունեցած իմ զայրույթը, քանի որ նա նրանց մեջ իմ հանդեպ նախանձախնդրություն դրսեւորեց։
Եվ ես Իսրայելի որդիներին իմ բարկությամբ չոչնչացրի։ 12 Իսկ հիմա այսպես կասես. “Ես ահա նրա հետ խաղաղության
ուխտ եմ կնքում։ 13 Նրան եւ նրա հետնորդներին հավիտենական քահանայություն եմ խոստանում, որ նա իր Աստծու
փոխարեն վրեժխնդիր լինելով՝ քավեց Իսրայելի որդիների մեղքերը”»։ 14 Մադիանացի կնոջ հետ սպանված իսրայելացի
տղամարդու անունը Զամբրի էր։ Նա Սաղովմի որդին էր՝ Շմավոնների նահապետական տան իշխանը,^15 իսկ սպանված
մադիանացի կնոջ անունը Քազբի էր։ Նա Մադիամի նահապետական տան Ամովթի ազգի Սուր իշխանի դուստրն էր։
(^16) Տերը խոսեց Մովսեսի հետ եւ ասաց. (^17) «Խոսի՛ր Իսրայելի որդիների հետ եւ ասա՛. “Թշնամացե՛ք մադիանացիների
հետ եւ հարվածե՛ք նրանց,^18 որովհետեւ նրանք նենգությամբ թշնամություն են անում ձեզ. նրանք ձեզ դավեցին Փոգովրի
միջոցով, նաեւ Մադիամի իշխանի դուստր Քազբիի՝ իրենց քրոջ միջոցով, որն սպանվեց Փոգովրի պատճառով սկսված
կոտորածների օրը”»։
