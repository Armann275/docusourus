
Օվգի թագավորության նվաճումը
( Թվ. 21.31-35)
(^1) «Այդտեղից ուղղվեցինք դեպի Բասան։ Բասանի արքա Օվգը, ինքն ու իր ողջ ժողովուրդը պատերազմի ելան մեր
դեմ Եդրայինում։ 2 Եվ Տերն ինձ ասաց. “Նրանից մի՛ վախեցիր, որովհետեւ նրան, նրա ամբողջ ժողովրդին ու նրա ամբողջ
երկիրը մատնելու եմ քո ձեռքը։ Նրա հետ կվարվես այնպես, ինչպես վարվեցիր Եսեբոնում բնակվող ամորհացի Սեհովն
արքայի հետ”։ 3 Եվ Տերը՝ մեր Աստվածը, Բասանի արքա Օվգին ու նրա ամբողջ ժողովրդին մատնեց մեր ձեռքը։ Եվ մենք
բնաջնջեցինք նրանց սերունդը։ 4 Այդ ժամանակ մենք նվաճեցինք նրա բոլոր քաղաքները։ Քաղաք չմնաց, որ նրանցից
գրաված չլինեինք, վաթսուն քաղաք Արգոբի շրջանում, որ պատկանում էր Բասանի Օվգ թագավորին։ 5 Բոլոր
քաղաքներն ամրացրել էին բարձր պարիսպներով, դարպասներով ու դռնափակերով, չհաշված փերեզացիների
չպարսպապատված բազմաթիվ քաղաքները։ 6 Նրանց կոտորեցինք այնպես, ինչպես Եսեբոնի արքա Սեհովնին։ Մեկ առ
մեկ ոչնչացրինք բոլոր քաղաքները, ինչպես նաեւ նրանց կանանց ու մանուկներին։ Ոչ մեկը չազատվեց։ 7 Իսկ բոլոր
անասուններն ու քաղաքների ունեցվածքը ավար վերցրինք։ 8 Այդ ժամանակ ամորհացիների երկու թագավորներից
գրավեցինք Հորդանան գետի այն կողմում գտնվող երկիրը՝ Առնովնից մինչեւ Ահերմոն։ 9 (Փյունիկեցիները Ահերմոնն
անվանում են Սանիովր, իսկ ամորհացիները՝ Սանիր)։ 10 Միսովրի բոլոր քաղաքները, ողջ Գաղաադը, ողջ Բասանը մինչեւ
Եղքա ու Եդրային Բասանի Օվգի թագավորության քաղաքներն էին։ 11 Ռափայիններից մնաց միայն Բասանի թագավոր
Օվգը։ Նրա երկաթե մահճակալը [* _սարկոֆագը_ ]՝ ինը կանգուն երկարությամբ, եւ չորս կանգուն լայնությամբ, ըստ
սովորական կանգունաչափի, այժմ գտնվում է Ամովնի որդիների ամրոցում»:
( _Թվ_. 32.1-42)
(^12) «Այն ժամանակ ժառանգեցինք այդ երկիրը՝ Առնովնի ձորի եզերքում գտնվող Արոյեր քաղաքից մինչեւ Գաղաադի
կեսը, եւ նրա քաղաքները տվեցի Ռուբենի ու Գադի ցեղերին։ 13 Գաղաադի մնացած մասն ու ամբողջ Բասանը՝ Օվգի
թագավորությունը, տվեցի Մանասեի ցեղի կեսին (Արգոբի ողջ շրջանը՝ Բասանը, ռափայինների երկիր էր համարվում)։
(^14) Մանասեի որդի Հայիրը վերցրեց Արգոբի ողջ շրջանը մինչեւ Գարգասիի ու Օմաքատիի սահմանները։ Բասանը կոչեց
իր անունով՝ Ավովթ Հայիր, եւ մինչեւ այսօր էլ այդպես է կոչվում։ 15 Իսկ Մաքիրին տվեցի Գաղաադի մի մասը։ 16 Ռուբենի
ու Գադի ցեղերին տվեցի Գաղաադից մինչեւ Առնովնի ձորը (սահմանը անցնում է ձորի միջով) եւ մինչեւ Հաբոկ. ձորը
Ամովնի որդիների սահմանն է։ 17 Արաբան եւ Հորդանան գետը նրա սահմանն է, Քեներեթից մինչեւ Արաբայի ծովը՝ Աղի
ծովը, որից արեւելք Փասգա լեռան ստորոտն է։
(^18) Այն ժամանակ ես ձեզ պատվիրեցի՝ ասելով. “Տերը՝ մեր Աստվածը, այս երկիրը ձեզ տվեց որպես ժառանգություն։
Ձեզանից բոլոր կռվողները թող սպառազինվեն ու անցնեն իրենց եղբայրների՝ Իսրայելի որդիների առաջ։ 19 Իսկ ձեր
կանայք, երեխաները եւ անասունները, գիտեմ, որ շատ անասուն ունեք, թող բնակվեն ձեր այն քաղաքներում, որ ես
տվեցի ձեզ,^20 մինչեւ որ Տերը՝ մեր Աստվածը, տեղավորի ձեր եղբայրներին, ինչպես որ ձեզ արեց, որպեսզի նրանք էլ
ժառանգեն այն երկիրը, որ Տերը՝ մեր Աստվածը, տալու է նրանց Հորդանան գետի այն կողմում։ Այն ժամանակ
կվերադառնաք յուրաքանչյուրդ իր ժառանգությունը, որ տվեցի ձեզ”։
(^21) Այն ժամանակ ես Հեսուին պատվիրեցի՝ ասելով. “Ձեր աչքերը տեսան այն ամենը, ինչ Տերը՝ քո Աստվածը, արեց
այդ երկու թագավորներին։ Տերը նույն կերպ կվարվի բոլոր այն թագավորությունների հետ, որոնց վրա դու
կհարձակվես։ 22 Մի՛ վախեցեք, որովհետեւ Տերը՝ մեր Աստվածն ինքն է պատերազմելու ձեր փոխարեն”»։
(^23) «Այդ ժամանակ աղաչեցի Տիրոջը՝ Աստծուն, ասելով. (^24) “Տե՛ր, Տե՛ր, դու սկսեցիր քո ծառային ցույց տալ քո
մեծությունն ու զորությունը, հզոր ձեռքն ու բարձր բազուկը։ Երկնքում կամ երկրի վրա գտնվող այդ ո՞ր աստվածն է, որ
կարող է անել այն, ինչ դու արեցիր քո զորությամբ։ 25 Արդ, թող անցնեմ, տեսնեմ բարեբեր երկիրը, որ գտնվում է
Հորդանան գետից այն կողմ, սքանչելի լեռներն ու Անդրլիբանանը”։ 26 Տերը ձեր պատճառով անտեսեց ու չլսեց ինձ։ Տերն
ինձ ասաց. “Բավական է, այլեւս ինձ հետ այդ մասին չխոսես։ 27 Բարձրացի՛ր Կոփածո [* _Պիսգա_ ] լեռան գագաթը,
աչքերովդ նայի՛ր ծովի, հյուսիսի, հարավի ու արեւելքի ուղղությամբ, աչքերովդ տե՛ս, որովհետեւ Հորդանան գետի այն
կողմը չես անցնելու։ 28 Քո պատվերները տո՛ւր Հեսուին, զորացրո՛ւ, քաջալերի՛ր նրան, որովհետեւ նա է անցնելու իմ այդ
ժողովրդի գլուխը, եւ նա է ժառանգեցնելու նրանց այն երկիրը, որ տեսար”։ 29 Այն ժամանակ մենք հաստատվեցինք
հովտում, Փոգովրի տան մոտ»։

