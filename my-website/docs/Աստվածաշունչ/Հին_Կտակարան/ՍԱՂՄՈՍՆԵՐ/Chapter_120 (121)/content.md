
(^1) _Օրհներգություն տաճար բարձրացող ուխտավորների համար
Աչքերս դեպի լեռներն ուղղեցի,
Որտեղից ինձ օգնություն պիտի գա։_
(^2) _Օգնությունն ինձ Տիրոջից պիտի գա,
Որ ստեղծեց երկինքն ու երկիրը։_
(^3) _Թող քո ոտքը չսասանվի,
Թող չննջի քո պահապանը,_
(^4) _Ինչպես պահապանը Իսրայելի,
Որ ո՛չ ննջում է եւ ո՛չ էլ քնում։_
(^5) _Տերը կպահպանի քեզ,
Եվ Տերը կընդունի քեզ իր աջ ձեռքով։_
(^6) _Ցերեկվա արեւը քեզ չի այրի,
Ոչ էլ լուսինը՝ գիշեր ժամանակ։_
(^7) _Տերն ամեն չարից քեզ կպահի.
Տերը կպահպանի անձդ։_
(^8) _Քո ելքն ու մուտքը Տերը կպահի
Այսուհետեւ մինչեւ հավիտյան։_
