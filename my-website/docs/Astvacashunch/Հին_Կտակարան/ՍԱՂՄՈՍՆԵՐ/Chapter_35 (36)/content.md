
(^1) _Դպրապետին։ Տիրոջ ծառա Դավթի սաղմոսը_
(^2) _Մեղանչելիս անօրենն ասում է ինքն իրեն,
Թե իր աչքերի առջեւ Աստծու երկյուղը չկա._
(^3) _Խորամանկեց նրա առջեւ՝ թաքցնելով իր նյութած անօրենությունը եւ չատելով այն։_
(^4) _Նրա բերանի խոսքերն անօրենություն ու նենգություն են։
Նա չուզեց իմանալ բարին._


(^5) _Անօրենություն խորհեց իր անկողնում,
Կանգնեց այն ամեն ճանապարհի վրա, որ բարի չէ,
Եվ չարից չձանձրացավ։_
(^6) _Տե՛ր, երկնքում է քո ողորմությունը,
Իսկ ճշմարտությունդ մինչեւ ամպերն է հասնում։_
(^7) _Աստվա՛ծ, արդարությունդ լեռների պես է,
Իրավունքդ՝ բազում խորությունների նման։
Տե՜ր, դու փրկում ես մարդկանց եւ անասուններին։_
(^8) _Որքա՜ն առատացրիր քո ողորմությունը, ո՛վ Աստված,
Ուստի մարդկանց որդիները թեւերիդ հովանուն պիտի հուսան,_
(^9) _Քո տան առատությունից պիտի արբենան,
Եվ նրանց պիտի ըմպել տաս քո փափկության ակունքներից։_
(^10) _Կյանքի աղբյուրը քեզանից է, Տե՜ր,
Եվ երեսիդ լույսով ենք տեսնում լույսը։_
(^11) _Ողորմությունդ ծագեցրո՛ւ քեզ ճանաչողներին
Եվ արդարությունդ՝ սրտով ուղիղներին։_
(^12) _Թող մեզ չհասնի ամբարտավանի ոտքը,
Եվ մեղավորների ձեռքերը դող չպատճառեն մեզ։_
(^13) _Այնտեղ պիտի ընկնեն
Բոլոր անօրենություն գործողները,
Պիտի մերժվեն,
Որ այլեւս չկարողանան ոտքի կանգնել։_
