
Եւ արդ, այս անգամ հաճոյական ի՞նչ
աղաչանքներ
Եւ ընդունելի խունկերի անուշ ծուխեր մատուցեմ,
Գովեա՜լ երկնաւոր թագաւոր Քրիստոս,
Եթէ ոչ խնդրել, որ օրհնես ինձնից
անիծուածներին,
Արձակել կապուածներին եւ
դատապարտուածներին ազատել,


Բարիք անել նզովուածներին եւ պսակել
թշնամանուածներին,
Սփոփել տրտմածներին եւ դարմանել
խորտակուածներին,
Խնամել խրտնածներին եւ պատսպարել
նենգուածներին,
Եւ մարմնով վիրաւորուածներին բժշկել հոգով:
Եթէ օրհնութեամբ մօտեցայ մէկին` լսի՛ր,
Իսկ թէ անէծքով` մի՛ ընդունիր, գթա՜ծ:
