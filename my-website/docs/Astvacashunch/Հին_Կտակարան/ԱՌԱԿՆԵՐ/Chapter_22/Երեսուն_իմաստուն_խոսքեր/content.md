
(^1) Բարի անունը մեծ հարստությունից լավ է, բարի շնորհը՝ արծաթից եւ ոսկուց։
(^2) Հարուստն ու աղքատը նման են իրար. Տերը երկուսին էլ այցելում է։
(^3) Չարագործին տեսնելով պատժված՝ իմաստունը հաստատությամբ է խրատում իր անձը, իսկ անմիտները, նրանց
մոտով անցնելով, ավելի են վնասվում։
(^4) Տիրոջից երկյուղն իմաստության սկիզբն է. նաեւ հարստության, փառքի եւ կյանքի։
(^5) Անիրավների ճանապարհին տատասկ եւ որոգայթ կա, իսկ ով զգույշ է իր անձի համար, հեռանում է նրանցից։
(^6) Երիտասարդը կրթվում է ըստ իր ճանապարհների, նույնիսկ ծերությանը չի հեռանում նրանցից։
(^7) Աղքատները պիտի տիրեն հարուստներին, եւ ծառաներն իրենց տերերին փոխ պիտի տան։
(^8) Ով անզգամություն է սերմանում, չարիք է հնձելու եւ ըստ իր գործերի պատիժ է կրելու։
8 ա Աստված սիրում է զվարթ եւ առատաձեռն մարդուն.
(^9) ով աղքատին ողորմի, ինքը կկերակրվի, քանզի անտունին իր հացից է տվել։
9 ա Ընծա տվողը հաղթություն եւ պատիվ է ստանում, բայց այն սպանում է առնողների հոգին։
(^10) Ժանտին ատյանից հանի՛ր, եւ հակառակությունը դուրս կգա նրա հետ, քանզի երբ նստում է ատյանում, անարգում
է բոլորին։
(^11) Տերը սիրում է մաքուր սիրտը. բոլոր անարատներն ընդունելի են նրան։ Թագավորը առաջնորդվում է շուրթերով,
(^12) Տիրոջ աչքերը պահում են խոհեմությունը, Տերն արհամարհում է անօրեն խոսքերը։
(^13) Վատը պատճառաբանում եւ ասում է. «Առյուծ կա ճանապարհին, հրապարակի անցքերում՝ սպանողներ»։
(^14) Անօրենի բերանը խոր փոս է, Տիրոջից ատվողը նրա մեջ պիտի ընկնի։
14 ա Չար ճանապարհներ կան մարդու առջեւ, եւ չի ուզում դառնալ նրանցից, բայց պետք է դառնալ թյուր եւ չար
ճանապարհից։
(^15) Անմտությունը բորբոքված է երիտասարդի սրտում. գավազանն ու խրատը հեռու են նրանից։ 16 Աղքատին
կեղեքողը բազմապատկում է իր չարիքները.
_ով տալիս է հարուստին,
կարոտության մեջ կմնա։_
(^17) Ականջդ մոտեցրո՛ւ իմաստունների խոսքերին. իմ խոսքերը լսի՛ր ու հաստատիր քո սրտում եւ կհասկանաս, որ
բարի են նրանք։ 18 Եվ եթե դրանք պահես քո սրտում, եւ մնան շուրթերիդ վրա, ուրախ կլինես,^19 եւ քո հույսը Տիրոջ վրա
լինի եւ ցույց կտա քեզ իր ճանապարհները։ 20 Եվ դու երիցս գրի՛ր դրանք քո հոգում, խորհրդի գիտության եւ խոհեմության
մեջ։ 21 Ահավասիկ սովորեցնում եմ քեզ ճշմարիտ խոսքեր եւ գիտություն, որ քեզ դիմողներին հոժարությամբ
ճշմարտության խոսքերով պատասխանես։

- 1 -

(^22) Մի՛ բռնացիր անտունի վրա, քանզի աղքատ է նա, եւ մի՛ անարգիր անտունին դատարանի մեջ, (^23) քանզի Տերն է նրա
դատը անելու, եւ անկորուստ պիտի փրկի քո հոգին։

- 2 -

(^24) Բարկացկոտին ընկեր մի՛ դարձիր եւ զայրացող բարեկամի հետ մի՛ բնակվիր, (^25) որ չսովորես նրա ճանապարհները
եւ անձդ խեղդամահ անես։

- 3 -

(^26) Անձդ երաշխավոր մի՛ դարձրու մեկից ակնածելով, (^27) զի եթե չունես, որտեղի՞ց վճարես. անկողի՞նդ առնեն-տանեն,
որի վրա կողերդ են հանգչում։

- 4 -

(^28) Մի՛ փոփոխիր հավիտենական սահմանները, որ քո հայրերը դրեցին։

- 5 -

(^29) Իր գործի մեջ զգույշ եւ փութկոտ մարդուն պետք է թագավորների առջեւ կանգնեցնել եւ ոչ թե անպիտան
մարդկանց։
