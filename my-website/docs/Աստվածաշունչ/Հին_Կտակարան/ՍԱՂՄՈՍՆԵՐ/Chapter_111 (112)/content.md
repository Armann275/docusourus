
(^1) _Ալելուիա
Երանի՜ այն մարդուն, որ վախենում է Տիրոջից
Եվ խիստ կամենում նրա պատվիրանները։_
(^2) _Նրա սերունդը հզոր կլինի երկրի վրա,
Եվ ուղղամիտ ազգը կօրհնվի։_
(^3) _Փառք եւ հարստություն կան նրա տան մեջ.
Նրա արդարությունը կմնա դարեդար։_
(^4) _Ուղղամիտներին լույս ծագեց խավարի մեջ.
Ողորմած, գթած եւ արդար է Տերը։_
(^5) _Բարի մարդը ողորմում եւ փոխ է տալիս,
Իր գործերը վարում ուղղամտությամբ._
(^6) _Նա հավիտյան չի սասանվի։
Արդարի հիշատակը հավետ կմնա,_
(^7) _Չարի համբավից նա չի վախենա։
Նրա սիրտը պատրաստ է Աստծուն հուսալու._
(^8) _Նրա սիրտը հաստատուն է, եւ չի սոսկա,
Մինչեւ աչքով չտեսնի իր թշնամիներին։_
(^9) _Սփռեց եւ տվեց աղքատներին.
Նրա արդարությունը կմնա դարեդար,
Եվ նրա եղջյուրը կբարձրանա փառքով։_
(^10) _Մեղավորը կտեսնի եւ կբարկանա,
Կկրճտացնի իր ատամներն ու կհալվի,
Եվ մեղավորների ցանկությունը կկորչի։_
