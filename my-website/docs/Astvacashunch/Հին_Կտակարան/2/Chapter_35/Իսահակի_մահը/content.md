
Աստված օրհնում է Հակոբին
(^1) Եվ Աստված ասաց Հակոբին. «Վե՛ր կաց, բարձրացի՛ր Բեթել եւ բնակվի՛ր այնտեղ։ Այնտեղ զոհասեղա՛ն
պատրաստիր Աստծու համար, որը երեւաց քեզ քո եղբայր Եսավից փախչելու ժամանակ»։ 2 Հակոբն իր ընտանիքի
անդամներին ու իր հետ եղած բոլոր մարդկանց ասաց. «Դե՛ն նետեք ձեզ մոտ եղած օտար աստվածները, մաքրվե՛ք եւ
փոխե՛ք ձեր զգեստները։ 3 Վեր կենանք բարձրանանք Բեթել, այնտեղ զոհասեղան կառուցենք Աստծու համար, ով լսեց
ինձ նեղ օրերին, ինձ հետ եղավ եւ ինձ պահպանեց իմ ուղեւորության ընթացքում»։ 4 Նրանք Հակոբին հանձնեցին իրենց
մոտ եղած օտար աստվածներն ու իրենց ականջօղերը։ Հակոբը դրանք թաղեց Բեւեկնի ծառի տակ՝ Սյուքեմում։ Դրանք
մինչ օրս չեն գտնվել։ 5 Իսրայելը մեկնեց Սյուքեմից։ Աստծու երկյուղը պատեց շրջակայքի քաղաքներին, եւ նրանք


չհետապնդեցին Իսրայելի որդիներին։ 6 Հակոբը եւ իր հետ եղած ողջ ժողովուրդը եկան Լուզ, այսինքն՝ Բեթել, որը
գտնվում է քանանացիների երկրում։ 7 Նա այնտեղ զոհասեղան շինեց եւ այդ վայրը կոչեց Բեթել, որովհետեւ այնտեղ էր
Աստված երեւացել նրան, երբ նա փախչում էր իր եղբայր Եսավից։

(^8) Դեբովրան՝ Ռեբեկայի դայակը, մեռավ եւ թաղվեց Բեթելից ներքեւ՝ կաղնու տակ, որը Հակոբը կոչեց Սգո կաղնի
[* _Ալոն-Բախուտ_ ]։
(^9) Աստված երեւաց Հակոբին, երբ նա Լուզում էր եւ նոր էր վերադարձել Ասորիների Միջագետքից. օրհնեց նրան 10 եւ
ասաց. «Քո անունը Հակոբ է, բայց այլեւս Հակոբ չես կոչվելու, այլ քո անունը Իսրայել կլինի»։ Եվ նրան կոչեց Իսրայել։
(^11) Աստված նրան ասաց. «Ես եմ քո Ամենակալ Աստվածը. աճի՛ր եւ բազմացի՛ր։ Ազգեր ու ազգերի բազմություններ պիտի
ծնվեն քեզնից, եւ թագավորներ պիտի ելնեն քեզնից։ 12 Այն երկիրը, որ տվել եմ Աբրահամին ու Իսահակին, տվեցի նաեւ
քեզ. այն քոնն է, եւ քեզանից հետո այն տալու եմ քո զավակներին»։ 13 Եվ Աստված վերացավ այն վայրից, որտեղ խոսեց
նրա հետ։ 14 Հակոբը կոթող կանգնեցրեց այն տեղում, որտեղ խոսել էր նրա հետ, քարե կոթող. նրա վրա գինի թափեց ու
այն յուղով օծեց 15 եւ այն տեղը, որտեղ Աստված խոսել էր նրա հետ, կոչեց Բեթել։
(^16) Հակոբը մեկնեց Բեթելից, եւ Եփրաթա չհասած, Ռաքելը ծննդաբերեց։ Նրա ծննդաբերությունը դժվարին եղավ, (^17) եւ
երկունքի ցավերի ժամանակ մանկաբարձը նրան ասաց. «Արիացի՛ր, որովհետեւ սա էլ տղա է»։ 18 Հոգին ավանդելիս,
քանի որ մեռնում էր, նա որդու անունը դրեց Իմ վշտի որդի, սակայն հայրը նրան կոչեց Բենիամին։ 19 Ռաքելը մեռավ ու
թաղվեց Եփրաթայի, այսինքն՝ Բեթղեհեմի ճանապարհի վրա։ 20 Հակոբը նրա շիրիմի վրա կոթող կանգնեցրեց։ Դա մինչեւ
այսօր էլ հայտնի է որպես Ռաքելի շիրմաքար։ 21 Իսրայելը գնաց եւ իր վրանը խփեց Գադերի աշտարակից այն կողմ։
(^22) Երբ Իսրայելը բնակություն հաստատեց այդ երկրում, Ռուբենը գնաց ու պառկեց իր հոր հարճի՝ Բալլայի հետ։
Իսրայելն իմացավ եւ շատ վատ ընդունեց դա։
( _Ա Մն_. 2.1-2)
Հակոբի որդիները տասներկուսն էին։ 23 Լիայի որդիներն էին Հակոբի անդրանիկը՝ Ռուբենը, Շմավոնը, Ղեւին,
Հուդան, Իսաքարը, Զաբուղոնը։ 24 Ռաքելի որդիներն էին Հովսեփն ու Բենիամինը։ 25 Բալլայի՝ Ռաքելի նաժիշտի
որդիներն էին Դանն ու Նեփթաղիմը։ 26 Զելփայի՝ Լիայի նաժիշտի որդիներն էին Գադն ու Ասերը։ Ահա սրանք են Հակոբի
որդիները, որ նա ունեցավ Ասորիների Միջագետքում։
(^27) Հակոբը եկավ իր հայր Իսահակի մոտ՝ Մամբրե՝ Դաշտի քաղաքը [* _Կիրիաթ Հաարբա_ ], որը Քեբրոնն է,
քանանացիների երկրում, որտեղ որպես պանդուխտ ապրեցին Աբրահամն ու Իսահակը։ 28 Իսահակն ապրեց հարյուր
ութսուն տարի։ 29 Իսահակը տկարանալով մեռավ խոր ծերության մեջ եւ միացավ իր նախնիներին։ Նրան թաղեցին իր
որդիները՝ Եսավն ու Հակոբը։
