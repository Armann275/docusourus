
(^1) Մի չարիք էլ տեսա արեգակի ներքո, որ շատ հաճախ է պատահում մարդուն։ 2 Մարդ կա, որին Աստված թե՛
հարստություն եւ թե՛ ունեցվածք ու փառք է տվել, եւ ինչ ցանկանա նրա հոգին, ոչ մի բանի պակաս չի զգում, բայց
Աստված դրանցից ուտելու իշխանություն չի տվել նրան, այլ օտար մեկն է վայելելու դրանք։ Սա եւս ունայնություն է ու
ծանր ցավ։ 3 Եթե մի մարդ հարյուր զավակ էլ ծնի եւ բազում տարիներ էլ ապրի, եւ կամ էլ ավելի ու ավելի շատանան նրա
կյանքի օրերը, բայց եթե նրա հոգին չի կշտացել բարիքներից, եւ մի գերեզման իսկ չի գտնվել նրա համար, ապա ես կասեմ,
որ վիժածն ավելի լավ է նրանից,^4 որովհետեւ ունայնությամբ է լույս աշխարհ եկել եւ քայլում է խավարի միջով, եւ
խավարում էլ կծածկվի նրա անունը,^5 որովհետեւ նա ո՛չ արեւ տեսավ եւ ո՛չ էլ իմացավ, թե ի՛նչ է հանգիստը մեկ ուրիշից
ավելի։ 6 Անգամ եթե ապրել է հազար տարի, բայց ոչ մի բարիք չի վայելել, մի՞թե նույն տեղը չի գնալու։ 7 Մարդու բոլոր
աշխատանքներն իր բերանի համար են, բայց նրա հոգին չի հագենում։ 8 Ո՞րն է իմաստունի առավելությունը հիմարից,
որ տնանկը գիտե կյանքին ընդառաջ գնալ։ 9 Լավ է աչքով տեսնել, քան հոգով ցանկալ։ Սակայն սա եւս ունայնություն է
եւ քամուն բռնելու նման։
(^10) Ինչ որ գոյություն ունի, արդեն անուն է դրված վրան, եւ սկզբից արդեն հայտնի է, թե ինչպիսի՛ն է մարդը, եւ որ նա
երբեք չի կարող չափվել իրենից Հզորի հետ,^11 որովհետեւ շատ բաներ կան, որ բազմապատկում են ունայնությունը։
(^12) Ի՞նչ է մարդու առավելությունը, եւ ո՞վ գիտե, թե ի՞նչն է լավ նրա ունայն կյանքի օրերին, որ անցնում են ստվերի
նման։ Որովհետեւ ո՞վ պիտի պատմի մարդուն, թե ի՛նչ է լինելու նրանից հետո արեգակի ներքո։
