
Քահանաների եւ ղեւտացիների ցուցակը
1 [55] Սրանք են այն քահանաներն ու ղեւտացիները, որոնք եկան Սաղաթիելի որդի Զորաբաբելի եւ Հովսեդեկի որդի
Հեսուի հետ. Սարայիան, Երեմիան, Եզրասը,^2 Ամարիան, Մաղուքը, Ատտուսը եւ Սեքենիան։ 3 Հեսուի օրերին սրանք էին
քահանաների եւ նրանց եղբայրների առաջնորդները։

(^8) Ղեւտացիներն էին Հեսուն, Բանուին, Կադմիելը, Սարաբիան, Հուդան, Մաթանիան եւ նրանց եղբայրները, (^9) որոնք
սպասավորության էին կարգված ըստ օրերի։
(^10) Հովակիմը ծնեց Եղիասիբին, Եղիասիբը՝ Հովադեին, (^11) Հովադեն՝ Հովնաթանին եւ Հովնաթանը՝ Հատդուսին։


(^12) Հովակիմի օրերին իր եղբայրներից քահանայական տոհմերի առաջնորդներ էին. Սարիայի տոհմից՝ Եմարիան,
Երեմիայի տոհմից՝ Անանիան,^13 Եզրասի տոհմից՝ Մեսուղամը, Ամարիայի տոհմից՝ Հովնանը 14 եւ Մաղուքի տոհմից՝
Հովնաթանը։
(^22) Եղիասիբի օրերին ղեւտացիներից, որպես տոհմերի առաջնորդներ, գրանցված էին Հովդան, Հովան, Հովնանը եւ
Իդուան։ Այս բոլորը քահանաներ էին Դարեհի թագավորության ժամանակ։ 23 Ղեւիի որդիները, որոնք տոհմերի
առաջնորդներ էին, մինչեւ Եղիասիբի որդի Հովնանի օրերն արձանագրված էին ժամանակագրությունների մատյանում։
(^24) Ղեւտացիների առաջնորդներն էին Ասաբիան, Սարաբիա, Հեսուն, Կադմիելի որդիները եւ նրա եղբայրները, որ
կանգնում էին նրանց դիմաց՝ դաս առ դաս փոխնիփոխ օրհներգելու եւ սաղմոս ասելու, ինչպես հրամայել էր Աստծու
մարդ Դավիթը։ 25 Իսկ Մաթանիան, Բակբուկիան, Ոբադիան, Մեսուղամը, Տալմոնը եւ Ակուբը դռնապաններ էին, որոնք
հսկում էին դռների մոտ գտնվող պահեստները։ 26 Սրանք բոլորը սպասավորություն էին անում Հովսեդեկի որդի Հեսուի
որդի Հովակիմի եւ Նեեմիայի ու Եզրաս քահանայի՝ Տիրոջ օրենքի դպրի օրերին։
(^27) Երուսաղեմի պարսպի նավակատիքի ժամանակ ղեւտացիներին փնտրեցին իրենց բնակության վայրերում,
որպեսզի նրանց Երուսաղեմ բերեն եւ ուրախությամբ ու գոհությամբ, երգերով ու նվագարաններով, ծնծղաներով ու
թմբուկներով, սաղմոսարաններով ու եղջերափողի ձայնով կատարեն նավակատիքը։ 28 Բոլոր երգիչներն ու
սաղմոսասացները Երուսաղեմի շրջակա բոլոր կողմերից՝ 29 քաղաքներից, գյուղերից եւ իրենց բնակության վայրերից,
հավաքվեցին՝ Երուսաղեմ գալու եւ պաշտամունքին սպասավորելու համար։ 30 Բոլոր քահանաներն ու ղեւտացիները
մաքրվեցին, ապա մաքրեցին ժողովրդին ու մեծ պարսպի դարպասների դռնապաններին։
(^31) Պարսպի վրա բարձրացրին Հուդայի իշխաններին։ Նրանց հետեւից երգերով ու նվագարաններով երկշարք գնում
էին 32 Հովսիան եւ Ոզիան, Հուդայի իշխանների կեսը,^33 Ազարիասը, Եզրասը, Մեսուղամը,^34 Հուդան, Բենիամինը,
Սամեասը եւ Երեմիասը։ 35 Քահանաների որդիներից փողերով գնում էին Ասափի որդի Զաքուրի որդի Միքայի որդի
Մաթանիայի որդի Սամայի որդի Հովնանի որդի Զաքարիասը 36 եւ նրա եղբայրներ Սամեիան ու Եզրիելը՝ երգելով
Աստծու մարդ Դավթի նվագած օրհներգերն ու սաղմոսները։ Իսկ Եզրաս դպիրը Աղբյուրի դարպասի վրայով գնում էր
նրանց առջեւից։ 37 Մյուս խմբին ընդառաջ՝ Դավթի քաղաքի աստիճաններով, պարսպի զառիվերով նրանք բարձրացան
Դավթի ապարանքից վեր, մինչեւ Եփրեմի Ջրի դարպասը՝ արեւելյան կողմում,^39 ապա դեպի Եքթիերան դարպասը եւ
Անամայելի աշտարակով մինչեւ Ջրավազանի դարպասը։ Երգերի ձայնը լսվում էր ամենուր, որովհետեւ Եզրասը
հրամայել էր կանգնել պարսպի բոլոր դարպասների վրա եւ երգել։ 43 Այն օրը մեծամեծ զոհեր մատուցեցին եւ չափազանց
ուրախացան, որովհետեւ Աստված նրանց մեծ խնդություն էր տվել։ Ուրախացան նաեւ նրանց կանայք ու նրանց
որդիները, եւ նրանց ուրախությունը լսելի եղավ Երուսաղեմից մինչեւ հեռավոր տեղեր։
(^44) Այդ օրը գանձատան վրա մարդիկ նշանակվեցին գանձերի, բերքի երախայրիքի եւ տասանորդների համար,
որպեսզի քաղաքների դաշտերից այնտեղ հավաքեն քահանաների եւ ղեւտացիների բաժինը, ինչպես հրամայված էր
Մովսեսի օրենքով, որովհետեւ Հուդայի երկրում մեծապես ուրախացել էին քահանաների ու ղեւտացիների համար,
(^45) որոնք սաղմոսերգուների եւ դռնապանների հետ միասին կատարում էին Աստծու սպասավորությունը եւ մաքրման
կարգը, ինչպես սահմանել էին Դավիթն ու նրա որդի Սողոմոնը,^46 քանի որ այս մարդիկ Դավթի օրերից, երբ երգիչների
իշխանն ու առաջնորդն էր Ասափը, սաղմոսներ էին երգում, նվագում եւ փառաբանում Աստծուն։
(^47) Զորաբաբելի ու Նեեմիայի օրերին ամբողջ Իսրայելը, ըստ սահմանված կարգի, ամենօրյա մաս եւ բաժին էր տալիս
երգիչներին եւ դռնապաններին։ Ղեւտացիներին եւս սուրբ ընծաներ էին տալիս, իսկ ղեւտացիներն էլ՝ Ահարոնի
որդիներին։
