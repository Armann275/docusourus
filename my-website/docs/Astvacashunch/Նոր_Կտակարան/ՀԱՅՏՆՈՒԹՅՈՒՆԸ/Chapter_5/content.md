
Կնքված գիրքը եւ գառը
(^1) Տեսա նաեւ աթոռի վրա նստողի աջ ձեռքում մի գիրք՝ գրված ներսից եւ դրսից ու կնքված յոթ կնիքով։ 2 Եվ տեսա մի
զորավոր հրեշտակ, որ կանչում էր բարձր ձայնով. «Ո՞վ է արժանի բաց անելու գիրքը եւ քանդելու նրա կնիքները»։ 3 Եվ
ոչ ոք չկար՝ ո՛չ երկնքում, ո՛չ երկրի վրա, ո՛չ էլ երկրի տակ, որ կարողանար բանալ գիրքը, որովհետեւ չէին տեսել այն։
(^4) Եվ ես ուժգին լալիս էի, քանի որ չգտնվեց մեկը, որ արժանի լիներ բաց անելու գիրքը եւ նայելու նրա մեջ։ 5 Բայց
երեցներից մեկն ինձ ասաց. «Լաց մի՛ եղիր. ահա հաղթեց առյուծը, որ Հուդայի ցեղից է՝ Դավթի արմատից, որ բացելու
է գիրքը եւ քանդելու է նրա յոթ կնիքները»։ 6 Եվ տեսա, որ աթոռի եւ չորս կենդանիների ու երեցների միջեւ կար մի Գառ՝
ասես մորթված. նա ուներ յոթ եղջյուր եւ յոթ աչք, որ Աստծու յոթ Հոգիներն են՝ ամբողջ երկրով մեկ։ 7 Նա եկավ, վերցրեց
գիրքը աթոռի վրա նստողի աջ ձեռքից։ 8 Երբ վերցրեց գիրքը, չորս կենդանիներն ու քսանչորս երեցներն ընկան Գառան
առաջ, եւ յուրաքանչյուրն ուներ քնար եւ խնկով լի ոսկե խնկաման, որ սրբերի աղոթքներն են։
(^9) Եվ նոր երգեր էին երգում՝ ասելով. «Արժանի ես վերցնելու այդ գիրքը եւ քանդելու դրա կնիքները, քանի որ
մորթվեցիր եւ քո արյունով գնեցիր մեզ Աստծու համար, բոլոր ցեղերից ու լեզուներից եւ հեթանոսների
բազմություններից։ 10 Եվ նրանց թագավորներ ու քահանաներ դարձրիր մեր Աստծուն, որպեսզի թագավորեն երկրի
վրա»։ 11 Տեսա նաեւ ու լսեցի ձայնը բազում հրեշտակների, որոնք կանգնած էին աթոռի եւ չորս կենդանիների ու
քահանաների շուրջը. նրանց թիվը բյուր բյուրավոր ու հազար հազարավոր էր։ 12 Նրանք բարձր ձայնով ասում էին.


«Արժանի է այդ մորթված Գառն ընդունելու մեծություն, իմաստություն, զորություն, պատիվ, փառք եւ օրհնություն»։

(^13) Լսեցի նաեւ, որ երկնքում, երկրի վրա եւ ծովում եղած բոլոր արարածները, ինչպես նաեւ դրանց մեջ եղած ամեն ինչ
ասում էին. «Օրհնություն, պատիվ, փառք եւ զորություն աթոռի վրա նստողին ու Գառանը հավիտյանս հավիտենից»։
(^14) Եվ չորս կենդանիներն ասում էին՝ ամեն։ Եվ երեցներն ընկնում էին նրա առաջ ու երկրպագում։
