
Աստված եւ ընտրյալ ժողովուրդը
(^1) Ճշմարիտն եմ ասում Քրիստոսով եւ չեմ ստում, խիղճս է ինձ վկայում Սուրբ Հոգով, (^2) որ մեծ տրտմություն կա իմ
մեջ եւ անհատնում ցավ՝ իմ սրտում։ 3 Կուզեի ես ինքս նզովված լինել Քրիստոսից իմ եղբայրների, իմ ազգակիցների
համար ըստ մարմնի,^4 որ իսրայելացիներն են. նրանցն են որդեգրությունը, փառքը, ուխտերը, օրենսդրությունը,


պաշտամունքը եւ խոստումները,^5 նրանցն են նահապետները, ըստ մարմնի նրանցից է նաեւ Քրիստոսը, որ բոլորից վեր,
հավիտյանս օրհնյալ Աստված է։ Ամեն։

Աստված հավատարիմ է իր խոստմանը
(^6) Հնարավոր չէ, որ Աստծու խոսքը ձախողվի. որովհետեւ ոչ բոլորը, որ Իսրայելից են, իսրայելացի են, (^7) եւ ոչ բոլորը,
որ Աբրահամի սերնդից են, նրա որդիներն են, այլ _«Իսահակով ես սերունդդ շարունակելու»_ (Ծնն. 21.12բ)։ 8 Այսինքն՝ ոչ թե
մարմնի որդիներն են Աստծու որդիներ, այլ խոստման որդիներն են սերունդ համարվում.^9 որովհետեւ այս է խոստումը,
որ ասում է. _«Այս ժամանակում կգամ, եւ Սառան որդի ունեցած կլինի»_ (Ծնն. 18.10)։ 10 Եվ ոչ միայն այսքանը. այլ նաեւ
այդպես եղավ Ռեբեկայի դեպքում, երբ մեկ անգամից հղիացավ երկու որդիով Իսահակից՝ մեր հորից։ 11 Որովհետեւ
քանի դեռ նրանք չէին ծնվել եւ քանի դեռ բարի կամ չար բան չէին գործել (որպեսզի Աստծու ծրագիրը հաստատվի
ընտրության համաձայն՝ 12 հիմնված ոչ թե գործերի վրա, այլ նրա, ով կանչեց), նրան ասվեց. _«Ավագը պիտի ծառայի
կրտսերին»_ (Ծնն. 25.23բ),^13 ինչպես գրված է. _«Հակոբին սիրեցի, իսկ Եսավին ատեցի»_ (Մղք. 1.2բ- 3 ա)։
(^14) Արդ, ի՞նչ ասենք. Աստծու մոտ մի՞թե անարդարություն կա։ Քա՛վ լիցի։ 15 Քանի որ Մովսեսին ասում է.
_«Ողորմելու եմ, ում ողորմելու եմ,
եւ գթալու եմ, ում գթալու եմ» (Ելք 33.19)։_
(^16) Հետեւաբար, կախում չունի նրանից, ով ուզում է, ոչ էլ նրանից, ով ճիգ է թափում, այլ Աստծուց, որ ողորմում է։
(^17) Որովհետեւ Սուրբ Գիրքն ասում է փարավոնին. _«Այն բանի համար քեզ առաջ քաշեցի, որպեսզի քեզնով ցույց տամ իմ
զորությունը, եւ իմ անունը հռչակվի ողջ աշխարհում»_ (Ելք 9.16)։ 18 Ապա ուրեմն, ում ուզում, ողորմում է, եւ ում սիրտն
ուզում, կարծրացնում է։
(^19) Սակայն պիտի ասես. «Էլ ինչո՞ւ է մեզ մեղադրում, քանի որ նրա կամքին ոչ ոք չի հակառակվում»։ 20 Արդ, ո՞վ ես
դու, ո՛վ մարդ, որ Աստծու դեմ ես խոսում. մի՞թե ստեղծվածն իր ստեղծողին կասի՝ ինչո՞ւ ինձ այսպես ստեղծեցիր։ 21 Կամ
բրուտը իշխանություն չունի՞ կավի վրա նույն շաղախից անոթ շինելու, մեկը՝ պատվական, իսկ մյուսը՝ հասարակ։ 22 Իսկ
եթե Աստված, իր բարկությունը ցույց տալ եւ իր զորությունը հայտնի դարձնել ուզենալով, մեծ համբերատարությամբ
համբերեց բարկության արժանի անոթների հանդեպ, որոնք պատրաստ էին կորստի համար,^23 որպեսզի իր փառքի
մեծությունը հայտնի դարձնի ողորմության արժանի անոթների վրա, որոնց նախապատրաստեց փառքի համար։
(^24) Սրանք մենք ենք, որ Աստված կանչեց ոչ միայն հրեաների միջից, այլ նաեւ հեթանոսների, (^25) ինչպես որ Օսեեի բերանով
է ասում.
_«Նրան, որ իմ ժողովուրդը չէր,
ինձ ժողովուրդ պիտի կոչեմ,
եւ նրան, որ ինձ սիրելի չէր, սիրելի (Ովս. 2.25)։_
(^26) _Եվ այնպես կլինի, որ այնտեղ, որտեղ նրանք կոչվեցին
“Ոչ իմ ժողովուրդ”,
նույն տեղում նրանք կենդանի Աստծու որդիներ պիտի կոչվեն (Ովս. 2.1)»։_
(^27) Եսային աղաղակում է Իսրայելի մասին.
_«Եթե Իսրայելի որդիների թիվը ծովի ավազի չափ էլ լինի,
փոքր մնացորդ պիտի մնա,_
(^28) _որովհետեւ անհապաղ եւ կտրուկ մի խոստում է կատարվելու արդարությամբ.
այդ խոստումը Տերն է անհապաղ կատարելու երկրի վրա» (Ես. 10.22-23)։_
(^29) _Եվ ինչպես Եսային է ասում.
«Եթե Զորությունների Տերը մեզ սերունդ թողած չլիներ,
կլինեինք Սոդոմի նման եւ Գոմորին կնմանվեինք» (Ես. 1.9)։_
(^30) Ուրեմն ի՞նչ ասենք. որ հեթանոսները, ովքեր արդարության չէին հետեւում, արդարություն ձեռք բերեցին,
արդարություն, որ հիմնված է հավատի վրա,^31 մինչդեռ Իսրայելը հետեւում էր Օրենքի արդարությանը եւ Օրենքի
արդարությանը չհասավ։ 32 Ինչո՞ւ. որովհետեւ հիմնվեց ոչ թե հավատի, այլ Օրենքի գործերի վրա, քանի որ նրանք
գայթակղության քարի վրա սայթաքեցին,^33 ինչպես որ գրված է.
_«Ահա Սիոնի մեջ դնում եմ քար գայթակղության
եւ ժայռ գլորման,
եւ ամեն ոք, որ հավատա նրան, չի ամաչելու» (հմմտ. Ես. 28.16)։_
