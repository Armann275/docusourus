
Օգնություն եղբայրներին
(^1) Իսկապես ավելորդ եմ համարում գրել ձեզ սրբերին ուղարկվելիք օգնության մասին, (^2) որովհետեւ գիտեմ ձեր
հոժարակամությունը եւ ձեր մասին պարծանքով եմ խոսել մակեդոնացիների մոտ, թե՝ «Աքայեցիներն անցյալ
տարվանից պատրաստ են օգնություն անելու»։ Եվ ձեր նախանձախնդրությունը շատերի համար խթան եղավ։
(^3) Եղբայրներին էլ ուղարկեցինք, որպեսզի այս գործի մեջ ձեր հանդեպ մեր ունեցած պարծանքը ի դերեւ չելնի, այլ, ինչպես
ասում էի, ավելի պատրաստ լինեք։ 4 Չլինի թե, երբ մակեդոնացիները մեզ հետ գան եւ ձեզ անպատրաստ գտնեն, մենք
(չասելու համար՝ դուք) ամոթով մնանք այդ գործի մեջ ձեր հանդեպ ունեցած մեր պարծանքի համար։ 5 Ուստի կարեւոր
համարեցի խնդրել եղբայրներին, որ ինձնից առաջ գան ձեզ մոտ եւ նախապատրաստեն ձեր՝ նախօրոք խոստացված
նվերը, այնպես որ ձեր նվերը լինի իբրեւ առատաձեռնության դրսեւորում եւ ոչ թե ժլատության։ 6 Քանի որ ով սերմանում
է խնայողաբար, խնայողաբար էլ կհնձի, իսկ ով սերմանում է առատորեն, առատորեն էլ կհնձի։ 7 Յուրաքանչյուրը թող
տա ըստ իր սրտի հոժարության եւ ոչ թե հարկադրաբար ու տրտմությամբ, որովհետեւ Աստված սիրում է այն, ինչ
զվարթառատ է տրվում։ 8 Եվ Աստված կարող է ամեն շնորհ առատորեն տալ ձեզ, որպեսզի միշտ էլ ունենաք այնքան,
որքան բավարար կլիներ ձեր կարիքներին եւ կավելանար ամեն տեսակ բարի գործերի համար,^9 ինչպես որ գրված է.
_«Առատորեն բաշխեց եւ տվեց աղքատներին.
նրա արդարությունը մնում է հավիտյան» (Սաղ. 111(112).9)։_
(^10) Եվ Աստված, որ սերմ է պարգեւում սերմնացանին եւ ուտելու հաց, ձեզ եւս սերմնացու կպարգեւի եւ կբազմացնի այն
ու կաճեցնի ձեր արդարության պտուղները։ 11 Աստված ձեզ հարուստ կդարձնի ամեն ինչում, որպեսզի կարողանաք
առատաձեռն լինել, որը մեր միջոցով Աստծուն գոհաբանելու պատճառ կլինի.^12 որովհետեւ այս հանգանակության
կազմակերպումը ոչ միայն սրբերի կարիքները բավարարելու, այլեւ շատերի գոհաբանությունն Աստծու հանդեպ
ավելացնելու համար է։ 13 Այս ծառայության փորձով շատերը կփառավորեն Աստծուն ձեր հնազանդության եւ Քրիստոսի
Ավետարանը խոստովանելու համար եւ այն առատաձեռնության համար, որով բաժին եք հանում նրանց եւ ամենքին։
(^14) Եվ նրանց աղոթքները ձեզ համար են, որովհետեւ կարոտում են ձեզ այն առատ շնորհների համար, որ Աստված տվել
է ձեզ։ 15 Գոհություն Աստծուն՝ իր աննկարագրելի պարգեւների համար։
