
Իսրայելի առաջին մարդահամարը
(^1) Եգիպտացիների երկրից նրանց դուրս գալու երկրորդ տարվա երկրորդ ամսի առաջին օրը Սինայի անապատում՝
Վկայության խորանում, Տերը խոսեց Մովսեսի հետ եւ ասաց.^2 «Հաշվառե՛ք Իսրայելի որդիների ողջ ժողովրդին ըստ
ցեղերի, ըստ նահապետական տների, անուն առ անուն, մեկ առ մեկ։ 3 Դու եւ Ահարոնը հաշվառմա՛ն ենթարկեք
քսանամյա եւ ավելի բարձր տարիք ունեցող բոլոր տղամարդկանց, Իսրայելի բոլոր զինապարտներին իրենց
զորախմբերով։ 4 Ձեզ հետ ամեն ցեղից նահապետական մի տան իշխան թող լինի։ 5 Սրանք են այն մարդկանց
անունները, որ պիտի օգնեն ձեզ.
Ռուբենի ցեղից՝ Սեդիուրի որդի Եղիսուրը,
(^6) Շմավոնի ցեղից՝ Սուրիսադայի որդի Սաղամիելը,
(^7) Հուդայի ցեղից՝ Ամինադաբի որդի Նաասովնը,
(^8) Իսաքարի ցեղից՝ Սովգարի որդի Նաթանայելը,
(^9) Զաբուղոնի ցեղից՝ Քելոնի որդի Եղիաբը,
(^10) Հովսեփի որդիներից Եփրեմի ցեղից՝ Եմիուդի որդի Եղիսաման,
Մանասեի ցեղից՝ Փադասուրի որդի Գամաղիելը,
(^11) Բենիամինի ցեղից՝ Գեդեոնի որդի Աբիդանը,
(^12) Դանի ցեղից՝ Ամիսադայի որդի Աքիեզերը,
(^13) Ասերի ցեղից՝ Եքրանի որդի Փագեելը,
(^14) Գադի ցեղից՝ Ռագուելի որդի Եղիսափանը,
(^15) Նեփթաղիմի ցեղից՝ Ենանի որդի Աքիրեն»։
(^16) Սրանք ընտրվեցին ժողովրդից՝ ըստ նահապետական տների, որպես ցեղերի իշխաններ եւ Իսրայելի
հազարապետներ։ 17 Մովսեսն ու Ահարոնը վերցրին անվանապես կանչված այս մարդկանց 18 եւ երկրորդ տարվա
երկրորդ ամսի առաջին օրը հավաքելով ողջ ժողովրդին՝ հաշվառեցին ըստ ցեղերի, ըստ նահապետական տների, անուն
առ անուն, մեկ առ մեկ քսան տարեկան եւ ավելի բարձր տարիք ունեցող արական սեռի բոլոր մարդկանց։ 19 Ինչպես որ
Տերը հրամայել էր Մովսեսին, հաշվառումը կատարեցին Սինայի անապատում։
(^20) Ռուբենի՝ Իսրայելի անդրանիկի որդիները եղան 21 46,500 հոգի։
(^22) Շմավոնի որդիները՝ 23 59,300 հոգի։
(^24) Հուդայի որդիները՝ 25 74,600 հոգի։
(^26) Իսաքարի որդիները՝ 27 54,400 հոգի։
(^28) Զաբուղոնի որդիները՝ 29 57,400 հոգի։
(^30) Հովսեփի որդիներից Եփրեմի որդիները՝ 31 40,500 հոգի։
(^32) Իսկ Մանասեի որդիները՝ 33 32,300 հոգի։
(^34) Բենիամինի որդիները՝ 35 35,400 հոգի։
(^36) Գադի որդիները՝ 37 45,650 հոգի։
(^38) Դանի որդիները՝ 39 62,700 հոգի։


(^40) Ասերի որդիները՝ 41 41,500 հոգի։
(^42) Նեփթաղիմի որդիները՝ 43 53,400 հոգի։
(^44) Այս է այն հաշվառումը, որ կատարեցին Մովսեսը, Ահարոնն ու Իսրայելի իշխանները՝ տասներկու այրերը, ամեն
մի ցեղից մեկը՝ ըստ իրենց նահապետական տների։ 45 Կատարվեց Իսրայելի որդիների քսան եւ ավելի բարձր տարիք
ունեցող բոլոր զինապարտների ամբողջական հաշվառումը։ 46 Հաշվառման ենթարկվածների ընդհանուր թիվը՝ 603,650
հոգի։ 47 Բայց ղեւտացիները՝ իրենց նահապետական տներով, Իսրայելի որդիների հետ չհաշվառվեցին։
(^48) Տերն խոսեց Մովսեսի հետ եւ ասաց. (^49) «Տե՛ս, Ղեւիի ցեղը նրանց հետ չհաշվառես, եւ նրանց թիվն Իսրայելի որդիների
թվի մեջ չառնես։ 50 Ղեւտացիներին վերակացո՛ւ կարգիր Վկայության խորանի, նրա ողջ սպասքի եւ նրանում գտնվող
ամենի ինչի վրա։ Նրանք ուսերի վրա պիտի տանեն խորանն ու նրա ողջ սպասքը, նրանք թող ծառայեն խորանում եւ
բնակվեն նրա շուրջը։ 51 Մեկնելիս խորանը թող ղեւտացիներն իջեցնեն, բանակելիս խորանը թող ղեւտացիները
կանգնեցնեն։ Կողմնակի մեկը, որ մերձենա դրան, թող մեռնի։ 52 Իսրայելի որդիները թող բանակեն ըստ իրենց կարգի եւ
պատկանելության՝ իրենց զորախմբերի հետ։ 53 Իսկ ղեւտացիները թող բանակեն Վկայության խորանի շուրջը՝ Տիրոջ
առջեւ, որպեսզի Իսրայելի որդիները չմեղանչեն՝ խորանին դիպչելով, ղեւտացիները թող պահպանեն Վկայության
խորանը»։ 54 Եվ Իսրայելի որդիները վարվեցին այնպես, ինչպես որ Տերը պատվիրեց Մովսեսին ու Ահարոնին։
