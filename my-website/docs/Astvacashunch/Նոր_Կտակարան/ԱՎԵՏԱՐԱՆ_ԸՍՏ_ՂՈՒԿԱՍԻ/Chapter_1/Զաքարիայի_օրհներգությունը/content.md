
Նախաբան
(^1) Քանի որ շատերը ձեռնարկեցին վերաշարադրել մեզանում իրականացած դեպքերի պատմությունը, (^2) ինչպես մեզ
ավանդեցին նրանք, որ սկզբից Խոսքի ականատեսներն ու սպասավորները եղան,^3 ես էլ, որ սկզբից ամենայն
ճշմարտությամբ հետամուտ եղա ամեն բանի, կամեցա կարգով շարադրել քեզ համար, ո՛վ գերազանցդ Թեոփիլոս,
(^4) որպեսզի ճանաչես ճշմարտությունն այն խոսքերի, որոնց աշակերտեցիր։
(^5) Հրեաստանի Հերովդես թագավորի օրոք, Աբիայի քահանայական ընտանիքից Զաքարիա անունով մի քահանա
կար, որի կինը Ահարոնի դուստրերից էր՝ Եղիսաբեթ անունով։ 6 Երկուսն էլ Աստծու առաջ արդար էին ու անարատ
կերպով ընթանում էին Տիրոջ բոլոր պատվիրանների եւ օրենքների ճանապարհով։ 7 Նրանք որդի չունեին, որովհետեւ
Եղիսաբեթը ամուլ էր, եւ երկուսն էլ արդեն առաջացած տարիքում էին։
(^8) Եվ մինչ Զաքարիան Աստծու առջեւ իր քահանայական պաշտոնն էր կատարում, իր կարգի օրերը հասած լինելով՝
(^9) ըստ քահանայության օրենքի վիճակը նրան ընկավ՝ Տիրոջ տաճար մտնելու եւ խնկարկելու։ 10 Եվ խնկարկության ժամին
ժողովրդի ամբողջ բազմությունը դրսում աղոթքի էր կանգնած։ 11 Տիրոջ հրեշտակը հանկարծ երեւաց նրան՝
խնկարկության սեղանի աջ կողմում կանգնած։ 12 Երբ Զաքարիան նրան տեսավ, խռովվեց, եւ վախ ընկավ նրա մեջ։
(^13) Տիրոջ հրեշտակը նրան ասաց. «Մի՛ վախեցիր, Զաքա՛րիա, որովհետեւ քո աղոթքը լսելի եղավ. քո կինը՝ Եղիսաբեթը,
որդի կծնի քեզ, եւ նրա անունը Հովհաննես կդնես։ 14 Նա քեզ համար ուրախություն եւ ցնծություն կլինի, եւ շատերը
կուրախանան նրա ծննդյամբ,^15 որովհետեւ նա Տիրոջ առաջ մեծ կլինի, գինի եւ օղի չի խմի ու մոր որովայնից սկսած՝
Սուրբ Հոգով կլցվի,^16 Իսրայելի որդիներից շատերին էլ կդարձնի դեպի իրենց Տիրոջը՝ Աստծուն։ 17 Նա Եղիայի հոգով եւ
զորությամբ պիտի գնա Տիրոջ առաջից, որպեսզի հայրերի սրտերը որդիներին դարձնի, ու անհնազանդներին՝
արդարների իմաստությանը՝ Տիրոջ համար պատրաստ մի ժողովուրդ կազմելու»։ 18 Զաքարիան ասաց հրեշտակին. «Ես
ինչպե՞ս վստահ լինեմ, քանի որ ծեր եմ, եւ կինս էլ տարիքն առել է»։ 19 Հրեշտակը պատասխանեց եւ ասաց նրան. «Ես
Գաբրիելն եմ, որ կանգնում եմ Աստծու առաջ. ես ուղարկվեցի խոսելու քեզ հետ եւ այդ բանը քեզ ավետելու։ 20 Եվ ահա,
համր կլինես եւ չես կարողանա խոսել մինչեւ այն օրը, երբ այդ կատարվի, քանի որ դու չհավատացիր իմ խոսքերին, որ
պիտի իրականանան իրենց ժամանակին»։
(^21) Իսկ ժողովուրդն սպասում էր Զաքարիային. զարմանում էին, որ տաճարում նա ուշանում է։ 22 Երբ նա դուրս եկավ,
չէր կարողանում խոսել նրանց հետ։ Եվ նրանք իմացան, թե տաճարում տեսիլք էր տեսել. եւ նա նշանացի էր խոսում
նրանց հետ ու մնում էր պապանձված։ 23 Եվ երբ պաշտամունքի իր օրերը լրացան, գնաց իր տունը։ 24 Այդ օրերից հետո
նրա կինը՝ Եղիսաբեթը, հղիացավ։ Հինգ ամիս նա թաքնվում էր եւ ասում.^25 «Այս ի՞նչ արեց Տերն ինձ իմ այս օրերին, երբ
նայեց ինձ վրա՝ վերացնելով իմ նախատինքը մարդկանց միջից»։
(^26) Վեցերորդ ամսին Գաբրիել հրեշտակն Աստծու կողմից ուղարկվեց Գալիլեայի Նազարեթ քաղաքը, (^27) Մարիամ
անունով մի կույսի մոտ, որ նշանված էր Դավթի տնից Հովսեփ անունով մի մարդու հետ։ 28 Հրեշտակը, գալով նրա մոտ,
ասաց. «Ուրախացի՛ր, ո՛վ շնորհընկալ, Տերը քեզ հետ է»։ 29 Իսկ նա այս խոսքերի վրա խռովվեց եւ մտքում խորհում էր,
թե ի՛նչ բան էր այս ողջույնը։ 30 Եվ հրեշտակը նրան ասաց. «Մի՛ վախեցիր, Մարիա՛մ, որովհետեւ Աստծուց շնորհ գտար։
(^31) Եվ ահա կհղիանաս ու կծնես մի որդի եւ անունն էլ Հիսուս կդնես։ 32 Նա մեծ կլինի եւ Բարձրյալի որդի կկոչվի։ Եվ Տերը՝
Աստված, նրան կտա նրա հոր՝ Դավթի աթոռը, եւ նա հավիտյան կթագավորի Հակոբի տան վրա,^33 ու նրա
թագավորությունը վախճան չի ունենա»։ 34 Իսկ Մարիամը հրեշտակին ասաց. «Ինչպե՞ս կպատահի ինձ այդ, քանի որ
տղամարդ չեմ ճանաչում»։ 35 Հրեշտակը պատասխանեց եւ նրան ասաց. «Սուրբ Հոգին կգա քեզ վրա, եւ Բարձրյալի
զորությունը հովանի կլինի քեզ, որովհետեւ նա, որ քեզնից է ծնվելու, սուրբ է եւ Աստծու Որդի պիտի կոչվի։ 36 Եվ ահա քո
ազգական Եղիսաբեթը. նա եւս հղի է իր ծերության մեջ, եւ սա ամուլ կոչվածի հղիության վեցերորդ ամիսն է,^37 որովհետեւ
Աստծու համար անկարելի բան չկա»։ 38 Այդժամ Մարիամն ասաց. «Ահավասիկ Տիրոջ աղախինն եմ, թող քո խոսքի
համաձայն լինի ինձ»։ Եվ հրեշտակը հեռացավ նրանից։
(^39) Այդ օրերին Մարիամը վեր կացավ եւ փութով գնաց Հուդայի լեռնային շրջանի քաղաքներից մեկը, (^40) մտավ
Զաքարիայի տունն ու Եղիսաբեթին ողջույն տվեց։ 41 Եվ երբ Եղիսաբեթը Մարիամի ողջույնը լսեց, մանուկը խաղաց նրա
որովայնում, եւ Եղիսաբեթը լցվեց Սուրբ Հոգով,^42 բարձր ձայնով աղաղակեց ու ասաց. «Օրհնյա՜լ ես դու կանանց մեջ, եւ


օրհնյա՜լ է քո որովայնի պտուղը։ 43 Որտեղի՞ց ինձ այս ուրախությունը, որ իմ Տիրոջ մայրն ինձ մոտ եկավ.^44 որովհետեւ
ահավասիկ, երբ քո ողջույնի ձայնը հասավ իմ ականջին, մանուկը ցնծալով խաղաց իմ որովայնում։ 45 Եվ երանի՜ նրան,
ով հավատաց, որ Տիրոջ կողմից իրեն ասվածները կկատարվեն»։

Մարիամի օրհներգությունը
(^46) Իսկ Մարիամն ասաց.
_«Իմ անձը պիտի փառավորի Տիրոջը,_
(^47) _եւ իմ հոգին ցնծաց իմ Փրկիչ Աստծով,_
(^48) _որովհետեւ նա նկատեց
իր աղախնի խոնարհ վիճակը։
Եվ ահա այսուհետեւ բոլոր սերունդները
ինձ երանի պիտի տան,_
(^49) _որովհետեւ ամենազոր Աստված
մեծամեծ գործեր արեց ինձ համար,
եւ նրա անունը սուրբ է։_
(^50) _Նրա ողորմությունը սերնդեսերունդ
իր երկյուղածների վրա է։_
(^51) _Նա իր բազկով զորություն գործադրեց,
ցրեց իրենց սրտի խորհուրդներով ամբարտավաններին._
(^52) _հզորներին տապալեց իրենց աթոռներից
եւ բարձրացրեց խոնարհներին։_
(^53) _Քաղցածներին լիացրեց բարիքներով
եւ մեծահարուստներին ձեռնունայն արձակեց։_
(^54) _Նա պաշտպան կանգնեց իր ծառային՝ Իսրայելին՝
հիշելով իր ողորմությունները,_
(^55) _ինչպես ասել էր մեր հայրերին՝
Աբրահամին եւ նրա սերնդին, հավիտյան»։_
(^56) Ապա Մարիամը գրեթե երեք ամիս մնաց Եղիսաբեթի մոտ եւ վերադարձավ իր տունը։
(^57) Եղիսաբեթի ծննդաբերելու ժամանակը լրացավ, եւ նա որդի ծնեց։ 58 Նրա շուրջը գտնվողներն ու նրա ազգատոհմը
լսեցին, որ Տերն իր մեծ ողորմությունը ցույց տվեց նրա հանդեպ, եւ ուրախանում էին նրա հետ։
(^59) Եվ երբ ութերորդ օրը եկան մանկանը թլփատելու, նրան ցանկանում էին իր հոր անունով Զաքարիա կոչել։ 60 Բայց
մանկան մայրը պատասխանեց եւ ասաց. «Ո՛չ, այլ Հովհաննես պետք է կոչվի»։ 61 Նրան ասացին. «Սակայն քո
ազգատոհմի մեջ չկա մեկը, որի անունը Հովհաննես լինի»։ 62 Նշան արեցին նրա հորը, թե ի՛նչ կկամենա նրան կոչել։ 63 Նա
մի տախտակ ուզեց եւ վրան գրեց. «Դրա անունը Հովհաննես է»։ Եվ ամենքը զարմացան։ 64 Եվ իսկույն բացվեցին նրա
բերանը եւ լեզուն. խոսում էր եւ օրհնում Աստծուն։ 65 Այս բանը լսողների եւ նրանց շուրջը բնակվողների մեջ ահ ընկավ, եւ
Հրեաստանի ամբողջ լեռնակողմում պատմվում էին այս բոլոր բաները։ 66 Եվ բոլոր լսողներն այս ամենը պահում էին
իրենց սրտում եւ ասում էին. «Արդյոք ի՞նչ պիտի դառնա այս մանուկը»։ Եվ Տիրոջ ձեռքը նրա հետ էր։
(^67) Զաքարիան՝ նրա հայրը, Սուրբ Հոգով լցվեց, մարգարեացավ եւ ասաց.
(^68) _«Օրհնյա՜լ է Տերը՝ Իսրայելի Աստվածը,
որ այցի եկավ մեզ եւ փրկություն բերեց իր ժողովրդին։_
(^69) _Եվ իր ծառա Դավթի տնից մեզ համար փրկության եղջյուր հանեց,_
(^70) _ինչպես որ խոսել էր սրբերի բերանով,
որոնք հին դարերում նրա մարգարեներն էին._
(^71) _փրկություն՝ մեր թշնամիներից եւ բոլոր մեզ ատողների ձեռքից՝_
(^72) _ողորմություն անելու համար մեր հայրերին
եւ հիշելու իր սուրբ ուխտը._
(^73) _այն երդումը, որ արել էր մեր հորը՝ Աբրահամին,_
(^74) _որպեսզի թշնամիների ձեռքից փրկված՝
կարողանանք առանց երկյուղի,
սրբությամբ եւ արդարությամբ ծառայել նրա առաջ_
(^75) _մեր կյանքի բոլոր օրերում։_
(^76) _Եվ դու, ո՛վ մանուկ, Բարձրյալի մարգարեն պիտի կոչվես,
որովհետեւ պիտի գնաս Տիրոջ առաջից՝ պատրաստելու նրա ճանապարհները,_
(^77) _տալու նրա ժողովրդին փրկության գիտությունը՝
նրանց մեղքերի թողության համար,_
(^78) _մեր Աստծու գթառատ ողորմության շնորհիվ,
որով բարձունքից արեգակը մեզ կայցելի_
(^79) _ծագելու նրանց վրա, որոնք նստած են խավարի
եւ մահվան ստվերների մեջ՝ ուղղելու մեր ոտքերը
դեպի խաղաղության ճանապարհները»։_
(^80) Եվ մանուկն աճում ու զորանում էր հոգով։ Ապրում էր անապատներում մինչեւ Իսրայելում իր երեւալու օրը։

