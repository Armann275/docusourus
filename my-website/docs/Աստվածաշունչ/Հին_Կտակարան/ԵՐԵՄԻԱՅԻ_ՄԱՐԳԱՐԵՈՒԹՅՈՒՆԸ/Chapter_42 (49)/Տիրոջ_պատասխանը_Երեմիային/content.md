
Երեմիան հորդորում է չգաղթել երկրից
(^1) Զորքի բոլոր հրամանատարները, Կարեի որդի Հովնանը, Ովսեի որդի Հեզոնիան եւ ամբողջ ժողովուրդը՝ փոքրից
մինչեւ մեծերը, մոտեցան 2 ու ասացին Երեմիա մարգարեին. «Թող մեր աղերսն ընդունելի լինի քո առաջ. մեզ համար,
այս մնացորդացիս համար, աղոթի՛ր Տիրոջը՝ քո Աստծուն։ Շատերից այս քչերս ենք մնացել, ինչպես դու տեսնում ես մեզ
քո աչքերով։ 3 Թող Տերը՝ քո Աստվածը, մեզ ցույց տա ճանապարհը, որով ընթանանք, կամ այն բանը, որ կատարենք»։


(^4) Երեմիա մարգարեն նրանց ասաց. «Լսեցի. ձեր խնդրանքի համար այժմ ես աղոթքի կկանգնեմ Տիրոջ՝ մեր Աստծու
առաջ, եւ Տերն ինչ պատասխան որ տա, կհայտնեմ ձեզ, ոչ մի բան ձեզնից չեմ թաքցնի»։
(^5) Իսկ նրանք Երեմիային ասացին. «Թող Տերը մեզ համար արդար ու ճշմարիտ վկա լինի, եթե ամեն բան չանենք ըստ
այն խոսքի, որ Տերը մեզ համար կուղարկի քեզ։ 6 Մենք կանսանք Տիրոջ՝ մեր Աստծու ձայնին, որի մոտ ենք ուղարկում
քեզ, այն բարի լինի թե չար, որպեսզի մեզ համար լավ լինի։ Մենք կանսանք Տիրոջ՝ մեր Աստծու ձայնին»։
(^7) Երբ անցել էր տասը օր, Աստված խոսեց Երեմիայի հետ, (^8) որը կանչեց Կարեի որդի Հովնանին, զորքի բոլոր
հրամանատարներին, որոնք նրա հետ էին, եւ ամբողջ ժողովրդին՝ փոքրից մինչեւ մեծերը,^9 ու ասաց նրանց. «Այսպես է
ասում Տերը՝ Իսրայելի Աստվածը, որի մոտ ուղարկեցիք ինձ, որպեսզի գութ աղերսեմ նրա առաջ.
(^10) _“Եթե իսկապես մնաք այս երկրում,
ձեզ կշենացնեմ եւ ոչ թե կքանդեմ,
ձեզ կտնկեմ եւ ոչ թե արմատախիլ կանեմ,
որովհետեւ մեղմացել եմ այն չարությունից,
որ ասացի, թե ձեր նկատմամբ պիտի անեմ։_
(^11) _Մի՛ վախեցեք բաբելացիների արքայից,
որից զարհուրած էիք,
չվախենաք նրանից,- ասում է Տերը,- քանզի ես ձեզ հետ եմ,
որպեսզի փրկեմ ձեզ եւ ազատեմ նրանց ձեռքից։_
(^12) _Կգթամ ձեզ, կողորմեմ ձեզ
ու կվերադարձնեմ ձեզ ձեր երկիրը։_
(^13) Իսկ եթե ասեք՝ “Չենք բնակվի այս երկրում եւ չենք անսա Տիրոջ՝ մեր Աստծու ձայնին, (^14) այլ կգնանք եգիպտացիների
երկիրը, որտեղ պատերազմ չենք տեսնի, շեփորի ձայն չենք լսի, հացից քաղցած չենք մնա եւ այնտեղ կապրենք”,- 15 ապա
այդ մասին լսե՛ք Տիրոջ պատգամները, ո՛վ Հուդայի երկրի մնացորդներ»։ Այսպես է ասում Զորությունների Տերը՝
Իսրայելի Աստվածը.
_«Եթե դուք երեսներդ շուռ տաք ու մտնեք Եգիպտոս,
որպեսզի այնտեղ բնակվեք,_
(^16) _ապա այն սուրը, որից դուք վախենում եք,
այնտեղ՝ եգիպտացիների երկրում,
պիտի գտնի ձեզ,
եւ այն սովը, որից տագնապում եք,
այնտեղ՝ եգիպտացիների երկրում,
պիտի հասնի ձեզ,
եւ այնտեղ պիտի մեռնեք։_
(^17) _Բոլոր մարդիկ, որոնք կդիմեն ու կանցնեն եգիպտացիների երկիրը,
որպեսզի բնակվեն այնտեղ,
սրով, սովով ու հիվանդություններով պիտի ոչնչանան,
նրանցից ոչ ոք չպիտի կարողանա փրկվել այն չարիքներից,
որ բերելու եմ նրանց գլխին»։_
(^18) Այսպես է ասում Զորությունների Տերը՝ Իսրայելի Աստվածը. «Ինչպես որ իմ զայրույթն ու բարկությունը թափվեց
Երուսաղեմի բնակիչների վրա, նույնպես էլ իմ զայրույթը պիտի կաթի ձեզ վրա, երբ դուք մտնեք Եգիպտոս։ Պիտի լինեք
անապատում, վտարանդի, նզովված ու նախատված, այլեւս չպիտի տեսնեք այս վայրերը»,^19 ինչպես ասաց Տերը ձեզ՝
Հուդայի մնացորդներիդ՝ «Չմտնե՛ք Եգիպտոս»։ Բայց այժմ լա՛վ իմացեք, այսօր ձեր առաջ վկայում եմ,^20 որ մեղք
գործեցիք ձեր հոգում, քանի որ ինձ ուղարկեցիք Տիրոջ՝ ձեր Աստծու մոտ՝ ասելով. «Մեզ համար աղոթի՛ր Տիրոջը՝ մեր
Աստծուն, եւ այն ամենը, ինչ որ Տերը՝ մեր Աստվածը, խոսի քեզ հետ՝ նույն ձեւով հայտնի՛ր մեզ, ու մենք կկատարենք»։
(^21) Եվ ես հայտնեցի ձեզ այսօր, բայց դուք Տիրոջ՝ ձեր Աստծու ձայնին չանսացիք, որի համար նա ինձ ձեզ մոտ էր ուղարկել։
(^22) Արդ, իմացե՛ք, որ սրով, սովով ու հիվանդություններով պիտի ոչնչանաք նույն այն տեղում, ուր դուք կամենում եք գնալ
ու բնակվել։
