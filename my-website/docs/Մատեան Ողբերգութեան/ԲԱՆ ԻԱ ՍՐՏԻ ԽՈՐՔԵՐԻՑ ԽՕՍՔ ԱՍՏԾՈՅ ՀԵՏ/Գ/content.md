
Աւա՜ղ աղէտիս, վիշտ ու վտանգիս, մթին ամօթիս
եւ անարգանքիս.
Ես ինչպէ՞ս հիմայ պիտի հանդգնեմ խօսքերս
յայտնապէս հրապարակել:
Մեծ է գուժկան ձայնս ու բարձրաղաղակ բողոքն
իմ ահա յոյժ անտանելի:
Քանզի եթէ հնար լիներ հոգիս տեսնել,
Պիտի երեւար, թէ ո՜րքան տգեղ է նա, տկար եւ
ազազուն,
Հեծեծագին ցաւերով մատնուած ծայրաստիճան
վարանումի,
Եւ մրոտուած, աղտոտ գոյնով զազրելի, ինչպէս
մեհեանի պաշտօնատար,
Զի միեւնոյնն է, թէ`սպասարկել կուռքին ձուլածոյ
եւ կամ ծառայել մեղքերի ախտին:
