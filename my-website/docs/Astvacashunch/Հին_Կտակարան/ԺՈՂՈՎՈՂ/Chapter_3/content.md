
Ամեն բան իր ժամանակն ունի
(^1) Ամեն բանի ժամանակ կա, եւ երկնքի ներքո ամեն գործ ունի իր ժամանակը՝ 2 ծնվելու ժամանակը եւ մեռնելու
ժամանակը, տնկելու ժամանակը եւ տնկածը հանելու ժամանակը,^3 սպանելու ժամանակը եւ բժշկելու ժամանակը,
քանդելու ժամանակը եւ շինելու ժամանակը,^4 լալու ժամանակը եւ ծիծաղելու ժամանակը, ողբալու ժամանակը եւ
պարելու ժամանակը,^5 քարեր նետելու ժամանակը եւ քարերը հավաքելու ժամանակը, գրկելու ժամանակը եւ գրկից
հեռանալու ժամանակը,^6 փնտրելու ժամանակը եւ կորցնելու ժամանակը, պահելու ժամանակը եւ դուրս նետելու
ժամանակը,^7 պատռելու ժամանակը եւ կարկատելու ժամանակը, լռելու ժամանակը եւ խոսելու ժամանակը,^8 սիրելու
ժամանակը եւ ատելու ժամանակը, պատերազմի ժամանակը եւ խաղաղության ժամանակը։ 9 Արդ, ի՞նչ օգուտ կա
մարդուն իր աշխատանքից, որի համար նա ջանք է թափում։
(^10) Ես տեսա այն բոլոր զբաղմունքները, որ Աստված տվել է մարդու որդիներին, որ չարչարվեն դրա վրա։ 11 Նրա
ստեղծած ամեն բան բարի է իր ժամանակի մեջ. ահա մարդկանց սրտերում մի ամբողջ հավիտենություն է հաստատել
Աստված, որպեսզի սկզբից մինչեւ վերջ մարդն այդպես էլ չկարողանա հասկանալ Աստծու ստեղծագործությունը։ 12 Ես
հասկացա, որ մարդկանց մեջ ավելի լավ բան չկա, քան ուրախանալ եւ բարիք գործել այս կյանքում,^13 քանզի ամեն մարդ,
որ ուտում-խմում է եւ վայելում իր աշխատանքի բարի պտուղը, դա՛ է Աստծու պարգեւը։ 14 Ես հասկացա, որ Աստծու


ստեղծած ամեն բան պիտի մնա հավիտյան, որ ոչինչ հնարավոր չէ ավելացնել դրանց վրա կամ էլ պակասեցնել դրանցից։
Եվ Աստված ստեղծել է, որպեսզի երկյուղեն իրենից։ 15 Ինչ եղել է, հիմա էլ կա, եւ ինչ պիտի լիներ, եղել է արդեն, եւ Աստված
փնտրելու է հալածյալին։

Ամեն ինչ վերջ է գտնում մահով
(^16) Արեգակի ներքո ես տեսա դարձյալ, որ որտեղ դատ ու դատաստան կար, ամբարիշտն այնտեղ էր, եւ որտեղ
արդարություն կար, այնտեղ էր բարեպաշտը։ 17 Եվ սրտիս մեջ ասացի. «Աստված պիտի դատի արդարին եւ
ամբարիշտին, քանի որ ամեն բանի ժամանակ կա, եւ բոլոր արարածների վրա ժամ ու ժամանակ կա դրված»։ 18 Եվ սրտիս
մեջ մարդու որդիների խոսքերի վերաբերյալ ասացի, որ Աստված պիտի դատի նրանց, որպեսզի ցույց տա, թե իրենք էլ
ի վերջո անասուն են։ 19 Քանզի նույն դիպվածն է պահված թե՛ մարդու որդիների եւ թե՛ անասունների համար, նույն
պատահարն է լինելու նրանց բոլորի համար։ Ինչպես որ մեկի մահն է, նույնպես եւ մյուսի մահը, եւ երկուսն էլ նույն շունչն
ունեն. էլ ի՞նչ առավելություն ունի մարդն անասունից. ոչ մի, քանի որ ամեն ինչ ունայնություն է։ 20 Ամեն բան նույն տեղն
է գնում. ամեն ինչ հողից է առաջացել եւ ամեն ինչ հող է դառնում։ 21 Եվ ո՞վ գիտե, թե մարդու որդիների հոգին ելնում է
վեր, իսկ անասունների շունչն իջնում է ցած՝ հողի մեջ։ 22 Տեսա նաեւ, որ մարդուս համար չկա ուրիշ ավելի լավ բան, քան
ուրախ լինել իր վաստակով, որովհետեւ դա է նրա բաժինը, քանի որ ո՞վ պիտի նրան նորից բերի, որ նա տեսնի, թե ի՛նչ է
լինելու իրենից հետո։
