
(^1) _Դպրապետին։ Սաղմոս Դավթի
Ո՛վ Տեր, ո՞վ պիտի ապրի քո վրանում,
Կամ ո՞վ պիտի բնակվի քո սուրբ լեռան վրա։_
(^2) _Ում ընթացքն անբիծ է, արդար գործ է կատարում
Եվ իր սրտում ճշմարտությունն է խոսում։_
(^3) _Ով չի նենգել իր լեզվով
Եվ չարիք չի արել իր ընկերոջը,_
(^4) _Մերձավորներից նախատինք չի ստանում.
Արհամարհված է չարագործը նրա առջեւ։
Նա փառավորում է Տիրոջից երկյուղ կրողներին,
Երդվում է իր ընկերոջը եւ չի ստում։_
(^5) _Իր արծաթը վարձու չի տալիս,
Կաշառք չի առնում իրավունքի դեմ։
Ով այս անում է, չի սասանվի հավիտյան։_
