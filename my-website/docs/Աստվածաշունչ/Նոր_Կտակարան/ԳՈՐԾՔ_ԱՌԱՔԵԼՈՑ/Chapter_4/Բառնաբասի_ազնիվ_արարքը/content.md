
Պետրոսը եւ Հովհաննեսը ատյանի առաջ
(^1) Եվ մինչ նրանք իրենց խոսքն ուղղել էին ժողովրդին, նրանց վրա հասան քահանաները, տաճարի պահակախումբն
ու սադուկեցիները՝ 2 զայրացած, որ նրանք ժողովրդին ուսուցանում էին եւ Հիսուսի օրինակով մեռելների հարության
մասին էին պատմում։ 3 Նրանց ձերբակալեցին եւ բանտարկած պահեցին մինչեւ հաջորդ օրը, որովհետեւ արդեն երեկոյան
դեմ էր։ 4 Իսկ խոսքը ունկնդրածներից շատերը հավատացին, եւ հավատացյալների թիվը հասավ շուրջ հինգ հազարի։
(^5) Եվ այնպես եղավ, որ հաջորդ օրը հրեաների իշխանավորները, ծերերն ու դպիրները հավաքվեցին Երուսաղեմում,
(^6) նաեւ Աննա քահանայապետը եւ Կայիափան, Հովհաննեսը, Ալեքսանդրոսը եւ բոլոր նրանք, որ քահանայական ցեղից
էին։ 7 Առաքյալներին մեջտեղում կանգնեցնելով՝ հարցաքննեցին. «Ի՞նչ զորությամբ կամ ո՞ւմ անունով դուք կատարեցիք
այդ»։ 8 Այդժամ Պետրոսը, Սուրբ Հոգով լցված, ասաց նրանց. «Ժողովրդի իշխանավորնե՛ր եւ Իսրայելի ծերե՛ր,^9 եթե
մենք այսօր դատվում ենք միայն մի տկար մարդու հանդեպ արված բարիքի համար, որով նա բժշկվեց,^10 ապա թող
հայտնի լինի ձեզ բոլորիդ եւ Իսրայելի ամբողջ ժողովրդին, որ Նազովրեցի Հիսուս Քրիստոսի անունով, որին դուք
խաչեցիք, եւ որին Աստված մեռելներից հարություն տվեց, նրանո՛վ ահա սա առողջացած՝ կանգնել է ձեր առաջ։
(^11) _“Սա է ձեզնից՝ շինողներիցդ անարգված այն վեմը, որ անկյունաքար դարձավ” (Սաղ. 117(118).22)։_
(^12) Եվ ուրիշ մեկի միջոցով փրկություն չկա, որովհետեւ երկնքի տակ չկա մարդկանց տրված մեկ այլ անուն, որով մենք
կարողանանք փրկվել»։
(^13) Պետրոսի եւ Հովհաննեսի համարձակությունը տեսնելով եւ հասկանալով, որ նրանք տգետ եւ անուս մարդիկ են,
զարմացան, որովհետեւ նրանց արդեն իբրեւ Հիսուսի հետեւորդի էին ճանաչում։ 14 Տեսնում էին նաեւ բժշկված մարդուն,
որ կանգնած էր նրանց հետ եւ չէին կարողանում որեւէ պատասխան տալ։ 15 Հրամայելով նրանց, որ ատյանից դուրս ելնեն,
խորհրդակցեցին միմյանց հետ՝ 16 ասելով. «Ի՞նչ անենք այս մարդկանց, քանի որ մի կողմից նրանց միջոցով աչքի ընկնող
նշան կատարվեց, մյուս կողմից էլ Երուսաղեմի բոլոր բնակիչներին արդեն հայտնի է, եւ մենք չենք կարող ուրանալ։
(^17) Բայց որպեսզի ժողովրդի մեջ ավելի չտարածվի, սպառնանք նրանց, որ ոչ մի մարդու այդ անունով այլեւս չքարոզեն»։
(^18) Եվ նրանց կանչելով՝ պատվիրեցին Հիսուսի անունով ամենեւին չխոսել եւ չուսուցանել։ 19 Իսկ Պետրոսն ու Հովհաննեսը
պատասխանեցին եւ ասացին նրանց. «Եթե Աստծու առաջ արդար է առավել ձեզ լսել, քան Աստծուն, ինքներդ որոշեք։
(^20) Իսկ մենք չենք կարող չասել, ինչ որ տեսել ենք եւ լսել»։ 21 Նրանք սպառնալով արձակեցին նրանց՝ ժողովրդի պատճառով
նրանց պատժելու ոչ մի միջոց չգտնելով, որովհետեւ բոլորը կատարված բաների համար փառավորում էին Աստծուն,
(^22) քանզի այն մարդը, որի վրա բժշկության այս նշանը կատարվեց, ավելի քան քառասուն տարեկան էր։
(^23) Եվ այնտեղից ազատ արձակվելով՝ առաքյալները եկան յուրայինների մոտ ու պատմեցին, թե իրենց ինչ բաներ
ասացին քահանայապետներն ու ծերերը։ 24 Այս լսելով՝ նրանք իրենց ձայնն առ Աստված բարձրացրին ու ասացին. «Դու,
Տե՛ր Աստված, որ ստեղծեցիր երկինքն ու երկիրը եւ ծովն ու նրա մեջ եղած ամեն բան,^25 Սուրբ Հոգու միջոցով մեր հոր՝
Դավթի՝ քո ծառայի բերանով ասացիր.
_“Ինչո՞ւ խռովվեցին հեթանոսները,
ինչո՞ւ ժողովուրդները սին բաների մասին խորհեցին._
(^26) _երկրի թագավորներն իրար մոտ եկան,
եւ ժողովրդի իշխանները միասին հավաքվեցին Տիրոջ եւ նրա Օծյալի դեմ” (Սաղ. 2.1-2)։_
(^27) Արդարեւ, այս քաղաքում հավաքվեցին Հերովդեսը եւ Պիղատոս Պոնտացին հեթանոսների եւ Իսրայելի հետ, քո
սուրբ Որդու՝ Հիսուսի դեմ, որին դու օծեցիր,^28 անելու այն, ինչ քո ձեռքն ու կամքը նախապես սահմանել էին, որ
կատարվի։ 29 Եվ այժմ, Տե՛ր, նայի՛ր նրանց սպառնալիքներին եւ քո ծառաներին ամենայն համարձակությամբ քո խո՛սքը
խոսել տուր.^30 իսկ երբ քո ձեռքը մեկնես բժշկության համար, նաեւ նշաններ ու զարմանալի գործեր թող լինեն քո սուրբ
Որդու՝ Հիսուսի անունով»։
(^31) Եվ մինչ նրանք աղոթքի մեջ էին, շարժվեց այն տեղը, որտեղ նրանք հավաքված էին։ Ամենքը լցվեցին Սուրբ Հոգով
եւ Աստծու խոսքն էին քարոզում համարձակությամբ։
(^32) Եվ հավատացյալների բազմությունը մեկ սիրտ ու մեկ հոգի էր։ Եվ նրանցից ոչ ոք չէր ասում, թե իր ինչքերն իրենն
են, այլ ամեն ինչ նրանց համար ընդհանուր էր։ 33 Առաքյալները մեծ զորությամբ վկայություն էին տալիս Տեր Հիսուս
Քրիստոսի հարության մասին։ Ու նրանց բոլորի վրա մեծամեծ շնորհներ կային։ 34 Եվ նրանց մեջ ոչ ոք մի բանի կարոտ
չէր, որովհետեւ, ովքեր ագարակների կամ ապարանքների տեր էին, վաճառում էին դրանք եւ վաճառվածի գումարը
բերում-դնում էին 35 առաքյալների տրամադրության տակ, նրանք էլ բաշխում էին յուրաքանչյուրին, ում ինչքան պետք
էր լինում։
(^36) Այդպես արեց նաեւ Հովսեփը, որ ղեւտացի էր եւ կիպրացի, եւ որն առաքյալների կողմից Բառնաբաս կոչվեց (որ
թարգմանվում է «մխիթարության որդի»),^37 մի ագարակ ուներ. վաճառեց այն եւ գումարը բերեց, առաքյալների
տրամադրության տակ դրեց։

