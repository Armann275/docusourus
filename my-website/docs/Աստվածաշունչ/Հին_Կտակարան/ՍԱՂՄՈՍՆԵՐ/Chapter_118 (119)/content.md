
(^1) _Ալելուիա
Ալեֆ Երանելի են անբիծներն իրենց ընթացքով,
Եվ ովքեր շարժվում են Տիրոջ օրենքներով։_
(^2) _Երանի՜ նրանց, ովքեր պահում են նրա վկայությունը,
Իրենց ամբողջ սրտով փնտրում են նրան։_
(^3) _Անօրենություն գործողները չէ,
Որ պիտի նրա ճանապարհով ընթանան։_
(^4) _Դու պատվիրեցիր, որ քո պատվիրանները խստորեն պահեմ։_
(^5) _Իմ ճանապարհները հաջող կլինեին,
Եթե քո պատվիրաններին հետեւեի։_
(^6) _Այն ժամանակ ես չէի ամաչում,_


_Երբ զգույշ էի քո պատվիրանների հանդեպ։_

(^7) _Տե՜ր, գոհություն կմատուցեմ քեզ ուղիղ սրտով՝
Սովորելով քո արդարության իրավունքները։_
(^8) _Քո օրենքները ես պահեցի.
Մի՛ լքիր ինձ վերջնականապես։
Բեթ_^9 _Երիտասարդն իր ճամփաները ինչո՞վ պիտի ուղղի,
Եթե ոչ քո խոսքերը պահելով։_
(^10) _Ողջ սրտով քեզ խնդրեցի.
Մի՛ մերժիր ինձ քո պատվիրաններից։_
(^11) _Քո խոսքերը սրտումս թաքցրի,
Որ չմեղանչեմ քո դեմ։_
(^12) _Օրհնյա՜լ ես դու, Տե՛ր,
Սովորեցրո՛ւ ինձ քո արդարությունը։_
(^13) _Իմ շրթունքներով կպատմեմ
Քո բերանի ողջ իրավունքները։_
(^14) _Ուրախացա քո վկայությունների ճանապարհներով,
Ինչպես ամեն տեսակ հարստությամբ,_
(^15) _Հոգացի քո պատվիրաններին
Եվ զգուշացա քո ճանապարհին,_
(^16) _Քո իրավունքների մասին խոսեցի
Եվ չմոռացա քո խոսքերը։
Գիմել_^17 _Հատուցի՛ր քո ծառային,
Որ ապրեմ եւ պահեմ քո խոսքերը։_
(^18) _Արթնացրո՛ւ աչքերս,
Որ տեսնեմ քո օրենքի սքանչելիքները։_
(^19) _Պանդուխտ եմ ես երկրում.
Մի՛ թաքցրու պատվիրաններդ ինձնից։_
(^20) _Հոգիս փափագեց ամեն ժամ ցանկանալու քո իրավունքները։_
(^21) _Սաստեցիր ամբարտավաններին.
Անիծված են նրանք,
Ովքեր խոտորվեցին քո պատվիրաններից։_
(^22) _Ինձնից հեռացրո՛ւ նախատինքն ու արհամարհանքը,
Որովհետեւ քո վկայությունները փնտրեցի։_
(^23) _Որովհետեւ իշխանները նստած չարախոսում էին ինձնից,
Բայց քո ծառան խորհում էր քո իրավունքների մասին։_
(^24) _Քանզի քո վկայությունները հաճելի էին ինձ,
Եվ քո արդարությունից էին իմ խորհուրդները։
Դալեթ_^25 _Հողին մերձեցա, Տե՜ր,
Ըստ քո խոսքի պահի՛ր ինձ։_
(^26) _Ճանապարհներս պատմեցի քեզ, եւ ինձ լսեցիր.
Ուսուցանի՛ր ինձ քո արդարությունները։_
(^27) _Սովորեցրո՛ւ ինձ քո արդարությունների ճանապարհները,
Որ քննեմ քո սքանչելիքները։_
(^28) _Ձանձրանալուց հոգիս տքնեց.
Հաստատի՛ր ինձ քո խոսքով։_
(^29) _Մեղքի ճանապարհները հեռացրո՛ւ ինձնից
Եվ քո օրենքով ողորմի՛ր ինձ։_
(^30) _Քո ճշմարտության ճանապարհներն ընտրեցի
Եվ իրավունքներդ ես չմոռացա։_
(^31) _Ես մոտեցա քո վկայություններին, Տե՛ր,
Ինձ մի՛ ամաչեցրու։_
(^32) _Քո պատվիրանների ճանապարհներով ընթացա,
Որովհետեւ խաղաղություն տվեցիր իմ սրտին։
Հեյ_^33 _Օրենսգե՛տ դարձրու ինձ, Տե՛ր,
Քո իրավունքների ճանապարհներին,
Որ ամեն ժամ փնտրեմ դրանք։_
(^34) _Իմաստո՛ւն դարձրու ինձ, որ քննեմ քո օրենքները
Եվ ողջ սրտով պահեմ դրանք։_
(^35) _Ինձ առաջնորդի՛ր քո պատվիրանների շավիղներով,
Որովհետեւ հաճելի համարեցի դրանք։_
(^36) _Սիրտս խոնարհեցրո՛ւ քո վկայություններին,
Եվ ոչ թե ագահության։_
(^37) _Դարձրո՛ւ աչքերս, որ ունայնությունը չտեսնեմ,
Քո ճանապարհի՛ն կանգնեցրու ինձ։_
(^38) _Քո ծառայի համար հաստատի՛ր քո խոսքը,
Որ երկյուղիդ մեջ մնամ։_
(^39) _Ինձնից հանի՛ր նախատինքները,
Որոնցից սոսկացի, որովհետեւ
Քաղցր են քո դատաստանները։_
(^40) _Ահա ցանկացա քո պատվիրանները._


_Պահպանի՛ր ինձ քո արդարությամբ։
Վավ_^41 _Ողորմությունդ թող գա ինձ վրա, Տե՜ր,
Եվ փրկությունդ՝ ըստ քո խոսքի։_

(^42) _Ինձ նախատողներին խոսքերով պատասխան կտամ,
Որովհետեւ քո խոսքերին հուսացի։_
(^43) _Մի՛ հեռացրու երբեք ճշմարտության խոսքն իմ բերանից,
Որովհետեւ քո իրավունքներին հուսացի։_
(^44) _Ամեն ժամ քո օրենքները պահեցի,
Հավիտյան եւ հավիտյանս հավիտենից։_
(^45) _Անդորրության մեջ ընթացա,
Որովհետեւ քո պատվիրանները փնտրեցի։_
(^46) _Թագավորների առաջ
Քո վկայությունների մասին խոսեցի եւ չամաչեցի։_
(^47) _Խորհեցի քո պատվիրանների մասին,
Որոնք սիրեցի։_
(^48) _Ձեռքերս բարձրացրի դեպի քո պատվիրանները,
Որոնք սիրեցի, Եվ խորհեցի քո արդարության մասին։
Զայն_^49 _Հիշի՛ր խոսքը քո ծառայի,
Որով հույս տվեցիր ինձ։_
(^50) _Սա պիտի մխիթարի ինձ խոնարհությանս մեջ,
Որովհետեւ քո խոսքն ինձ պահպանեց։_
(^51) _Ամբարտավանները հույժ անիրավություն գործեցին իմ դեմ,
Բայց ես քո օրենքից չհեռացա։_
(^52) _Հիշեցի քո իրավունքները հավերժական, Տե՛ր,
Եվ մխիթարվեցի։_
(^53) _Մեղավորների տրտմությունը կլանեց ինձ
Եվ նրանց, ովքեր լքեցին քո օրենքները։_
(^54) _Քո օրենքներն իմ օրհներգություններն են
Իմ պանդխտության մեջ։_
(^55) _Գիշերը հիշեցի քո անունը, Տե՜ր,
Եվ քո օրենքները պահեցի։_
(^56) _Այս եղավ ինձ կյանքի ճամփա,
Որովհետեւ քո արդարությունները խնդրեցի։
Խեթ_^57 _Իմ բաժինն ես դու, Տե՜ր, ասացի, որ
Քո օրենքը պիտի պահեմ,_
(^58) _Իմ ողջ սրտով քո երեսը խնդրեցի.
Ողորմի՛ր ինձ ըստ քո խոսքի։_
(^59) _Խորհեցի իմ ճանապարհի մասին
Եվ ոտքերս դեպի քո վկայությունները դարձրի։_
(^60) _Պատրաստվեցի եւ չխռովվեցի,
Որ պահեմ քո պատվիրանները։_
(^61) _Մեղքի ուռկանները պատեցին ինձ,
Բայց քո օրենքները ես չմոռացա._
(^62) _Կեսգիշերին ելնում էի գոհություն մատուցելու քեզ, Տե՜ր,
Քո արդարության եւ իրավունքների համար։_
(^63) _Հաղորդության մեջ էի քո բոլոր երկյուղածների հետ,
Որոնք պահում են քո պատվիրանները։_
(^64) _Տե՛ր, քո ողորմությամբ լցվեց երկիրը,
Սովորեցրո՛ւ ինձ քո արդարությունները։
Տեթ_^65 _Քաղցրությամբ վարվեցիր քո ծառայի հետ, Տե՜ր,
Ըստ քո խոսքի։_
(^66) _Քաղցրություն, խրատ եւ գիտությո՛ւն սովորեցրու ինձ,
Որովհետեւ քո պատվիրաններին հավատացի։_
(^67) _Երբ դեռ չէի խոնարհվել, մեղանչեցի,
Դրա համար քո խոսքերը խստորեն պահեցի։_
(^68) _Քաղցր ես դու, Տե՜ր, եւ քո քաղցրությամբ
Սովորեցրո՛ւ ինձ քո արդարությունները։_
(^69) _Ամբարտավանների անիրավություններն իմ դեմ բազմացան,
Բայց ես ողջ սրտով քո պատվիրանները քննեցի։_
(^70) _Կաթի պես թանձրացան նրանց սրտերը,
Բայց ես խոսեցի քո օրենքներով։_
(^71) _Լավ է, որ խոնարհ դարձրիր ինձ,
Որպեսզի սովորեմ քո արդարությունը։_
(^72) _Ինձ համար լավ են քո բերանի օրենքները,
Քան հազարներով արծաթն ու ոսկին։
Յոդ_^73 _Քո ձեռքերն արարեցին եւ ստեղծեցին ինձ.
Իմաստո՛ւն դարձրու ինձ,
Որ պատվիրաններդ սովորեմ։_
(^74) _Քեզնից երկյուղածները պիտի տեսնեն ինձ եւ ուրախ լինեն,
Որովհետեւ քո խոսքերին հուսացի։_


(^75) _Ճանաչեցի, Տե՜ր,
Որովհետեւ քո դատաստանն արդարությամբ է.
Իրավացիորեն ինձ խոնարհեցրիր։_
(^76) _Քո ողորմությունը մխիթարություն թող լինի ինձ՝
Ըստ ծառայիդ տրված քո խոսքի։_
(^77) _Թող ինձ գան քո գթությունները,
Եվ պիտի ապրեմ,
Որովհետեւ քո օրենքներն իմ խոսքերն էին։_
(^78) _Ամբարտավանները պիտի ամաչեն,
Որ իզուր անիրավություն գործեցին իմ դեմ,
Բայց ես միշտ պահեցի քո պատվիրանները։_
(^79) _Քեզնից երկյուղածները թող խրատեն ինձ,
Եվ նրանք, ովքեր ճանաչում են քո վկայությունները։_
(^80) _Թող սիրտս անբիծ լինի քո արդարության մեջ,
Որ ես չամաչեմ։
Կաֆ_^81 _Հոգիս կարոտեց քո փրկությանը,
Որովհետեւ ես քո խոսքին հուսացի._
(^82) _Աչքերս սպասեցին քո խոսքին,
Ասացի. «Ինձ ե՞րբ պիտի մխիթարես»։_
(^83) _Քանզի դարձա կարծրացած տիկի պես,
Սակայն չմոռացա քո արդարությունը։_
(^84) _Որքա՞ն են օրերը քո ծառայի,
Ե՞րբ պիտի դատաստանը տեսնես
Ինձ հալածողների։_
(^85) _Անօրենները խորհուրդներ պատմեցին ինձ,
Բայց ոչ քո օրենքների պես։_
(^86) _Ճշմարիտ են քո բոլոր պատվիրանները,
Իզո՜ւր հալածեցին ինձ, օգնի՛ր ինձ։_
(^87) _Եվս մի փոքր, եւ ինձ կորստյան կմատնեին երկրի վրա,
Սակայն ես չլքեցի քո պատվիրանները։_
(^88) _Ըստ քո ողորմության պահի՛ր ինձ,
Եվ ես կպահպանեմ քո բերանի վկայությունները։
Լամեդ_^89 _Քո խոսքը, Տե՛ր, հավիտյան է երկնքում,_
(^90) _Սերնդեսերունդ է քո ճշմարտությունը։
Դու հաստատեցիր երկիրը, որը կա եւ կմնա։_
(^91) _Քո հրամանով է մնում ցերեկը,
Որովհետեւ բոլորը ծառա են քեզ։_
(^92) _Եթե քո օրենքը չլիներ իմ խոսքը,
Ես վաղուց կորած կլինեի թշվառությանս մեջ։_
(^93) _Հավետ չպիտի մոռանամ քո արդարությունները,
Քանզի նրանցով պահպանեցիր ինձ։_
(^94) _Ես քոնն եմ, փրկի՛ր ինձ, քանզի
Քո արդարությունները փնտրեցի։_
(^95) _Մեղավորները փորձեցին ինձ կործանել,
Որովհետեւ մտքումս պահեցի
Քո վկայությունները։_
(^96) _Տեսա վախճանն ամեն կատարելության,
Քո պատվիրաններն անդորր էին ինձ համար։
Մեմ_^97 _Որքա՜ն սիրեցի քո օրենքները.
Ամեն ժամ իմ խոսքերն էին դրանք։_
(^98) _Թշնամիներիցս ավելի իմաստուն դարձրիր ինձ
Քո պատվիրաններով, որովհետեւ միշտ իմն էին։_
(^99) _Բոլոր ուսուցիչներիցս ավելի իմաստուն եղա,
Որովհետեւ քո վկայություններն իմ խոսքերն էին։_
(^100) _Իմ երեցներից ավելի իմաստուն եղա,
Որովհետեւ քո պատվիրանները պահեցի։_
(^101) _Ոտքերս արգելեցի չարիքի բոլոր ճանապարհներից,
Որ պահեմ խոսքերը քո։_
(^102) _Ես չխոտորվեցի քո իրավունքից,
Որովհետեւ դու ինձ օրենսգետ դարձրիր։_
(^103) _Քո խոսքերը որքա՜ն քաղցր են քիմքիս,
Ավելի քաղցր, քան մեղրն իմ բերանին։_
(^104) _Քո պատվիրաններով իմաստնացած՝
Ատեցի չարի բոլոր ճանապարհները,
Որովհետեւ դու ինձ օրենսգետ դարձրիր։
Նուն_^105 _Քո խոսքը ճրագն է իմ ոտքերի
Եվ լուսավորում է իմ շավիղները։_
(^106) _Երդվեցի եւ որոշեցի,
Որ պիտի պահեմ քո արդարադատության բոլոր իրավունքները։_
(^107) _Հույժ խոնարհ եղա, Տե՛ր, փրկի՛ր ինձ ըստ քո խոսքի։_


(^108) _Իմ բերանի ցանկությունը, Տե՜ր, թող քեզ հաճելի լինի,
Եվ քո իրավունքնե՛րը սովորեցրու ինձ։_
(^109) _Հոգիս քո ձեռքերում է ամեն ժամ,
Եվ քո օրենքները ես չմոռացա։_
(^110) _Մեղավորները որոգայթ լարեցին իմ դեմ,
Քո պատվիրաններից ես չմոլորվեցի։_
(^111) _Քո վկայությունները ժառանգեցի հավիտյան.
Նրանք իմ սրտի ցնծությունն են։_
(^112) _Սիրտս խոնարհեցրի՝ առնելու քո արդարությունները
հավիտյան հատուցման համար։
Սամեխ_^113 _Անօրեններին ատեցի եւ քո օրենքը սիրեցի։_
(^114) _Դու իմ օգնականն ու փրկիչն ես,
Եվ ես քո խոսքին հուսացի։_
(^115) _Հեռացե՛ք ինձնից, չարե՛ր,
Որ ես իմ Աստծու պատվիրանները պահեմ։_
(^116) _Օգնի՛ր ինձ ըստ քո խոսքի եւ փրկի՛ր ինձ
Եվ մի՛ ամաչեցրու ինձ իմ հույսի պատճառով։_
(^117) _Օգնի՛ր ինձ եւ փրկի՛ր ինձ,
Որ ամեն ժամ քո իրավունքների մասին խորհեմ։_
(^118) _Անարգեցիր բոլոր նրանց, ովքեր ապստամբեցին
Քո արդարության դեմ, որովհետեւ
Անիրավ էին նրանց խորհուրդները։_
(^119) _Հանցավոր համարեցի երկրի բոլոր մեղավորներին,
Դրա համար սիրեցի քո պատվիրանները։_
(^120) _Մարմինն իմ բեւեռի՛ր քո երկյուղի տակ,
Որովհետեւ հույժ սոսկացի քո դատաստաններից։
Այն_^121 _Իրավունք եւ արդարություն գործեցի.
Մի՛ մատնիր ինձ իմ նեղիչների ձեռքը։_
(^122) _Ծառայիդ ընդունի՛ր բարությամբ,
Որ ամբարտավաններն ինձ չչարչարեն։_
(^123) _Աչքերս սպասեցին քո փրկությանը, Տե՜ր,
Եվ քո արդարության խոսքին։_
(^124) _Ըստ քո ողորմությա՛ն վարվիր ծառայիդ հետ,
Քո արդարությո՛ւնն ինձ սովորեցրու։_
(^125) _Քո ծառան եմ ես, իմաստո՛ւն դարձրու ինձ,
Որ ճանաչեմ քո վկայությունները։_
(^126) _Ժամն է, որ Տերը գործի,
Քանզի խափանեցին քո օրենքները։_
(^127) _Դրա համար սիրեցի քո պատվիրանները
Ամեն ոսկուց եւ տոպազից ավելի։_
(^128) _Քո բոլոր պատվիրաններին հետեւեցի,
Որովհետեւ ատեցի չարի ճանապարհները։
Պե_^129 _Սքանչելի են քո վկայությունները,
Դրա համար հոգիս սիրեց դրանք։_
(^130) _Քո խոսքերի հայտնությունը
Լուսավորում եւ իմաստնացնում է պարզամիտներին։_
(^131) _Բացեցի բերանս եւ շունչ առա,
քանզի հոգիս փափագեց քո պատվիրանները։_
(^132) _Նայի՛ր եւ ողորմի՛ր ինձ
Ըստ քո անունը սիրողների իրավունքի։_
(^133) _Իմ ճանապարհներն ուղղի՛ր ըստ քո խոսքի,
Որ ինձ զանազան մեղքեր չտիրեն։_
(^134) _Փրկի՛ր ինձ մարդկանց զրպարտությունից,
Եվ ես կպահեմ քո պատվիրանները։_
(^135) _Երեւեցրո՛ւ երեսդ քո ծառային
Եվ քո արդարությո՛ւնը սովորեցրու ինձ։_
(^136) _Ջրի վտակներ իջան իմ աչքերից,
Որովհետեւ չպահեցին քո օրենքները։
Ցադե_^137 _Արդար ես դու, Տե՜ր,
Եվ ուղիղ են քո դատաստանները։_
(^138) _Քո վկայությունների արդարությունը պատվիրեցիր,
Որ հույժ ճշմարիտ են։_
(^139) _Քո տան հանդեպ նախանձախնդրությունը մաշեց ինձ,
Որովհետեւ իմ թշնամիները մոռացան քո խոսքերը։_
(^140) _Հույժ ընտիր են քո խոսքերը,
Եվ քո ծառան սիրեց դրանք։_
(^141) _Մանուկ եմ ես եւ արհամարհված,
Բայց քո արդարությունը ես չմոռացա։_
(^142) _Քո արդարությունը հավերժական արդարություն է,
Եվ քո օրենքները՝ ճշմարիտ։_


(^143) _Նեղություն եւ վշտեր պատեցին ինձ,
Բայց քո պատվիրաններն իմ խոսքերն էին։_
(^144) _Քո վկայություններն արդար են հավետ,
Իմաստնացրո՛ւ եւ պահպանի՛ր ինձ։
Քոֆ_^145 _Իմ ողջ սրտով աղոթեցի քեզ, լսի՛ր ինձ, Տե՛ր,
Որովհետեւ քո արդարությունը խնդրեցի։_
(^146) _Աղաղակեցի քեզ, փրկի՛ր ինձ,
Եվ կպահեմ քո վկայությունները։_
(^147) _Շտապ աղաղակեցի վաղաժամ,
Եվ ես քո խոսքերի վրա հույս դրեցի։_
(^148) _Աչքերս մինչեւ առավոտ չփակեցի՝
Խոսելու քո խոսքերը։_
(^149) _Ըստ քո ողորմության լսի՛ր իմ ձայնը, Տե՜ր,
Քո իրավունքով պահպանի՛ր ինձ._
(^150) _Անօրենությունը մերձեցրին ինձ հալածիչներս,
Որովհետեւ հեռու եղան քո օրենքներից։_
(^151) _Մոտ ես դու, Տե՜ր, եւ քո բոլոր
Պատվիրանները ճշմարիտ են։_
(^152) _Քո վկայությունները սկզբից եւեթ ճանաչեցի,
Քանզի հավիտյան հաստատեցիր դրանք։
Ռեշ_^153 _Տե՛ս իմ խոնարհությունը եւ փրկի՛ր ինձ,
Որովհետեւ քո օրենքները ես չմոռացա։_
(^154) _Իմ դա՛տը տես եւ փրկի՛ր ինձ.
Ըստ քո խոսքի պահպանի՛ր ինձ։_
(^155) _Փրկությունը հեռու է մեղավորներից,
Որովհետեւ քո իրավունքները չպահեցին։_
(^156) _Շա՜տ են քո գթությունները, Տե՜ր,
Եվ ըստ քո իրավունքի պահպանի՛ր ինձ։_
(^157) _Ինձ հալածողներն ու նեղողները շատ են,
Բայց քո վկայություններից ես չխոտորվեցի։_
(^158) _Ես տեսա ուրացողներին եւ մաշվեցի,
Որովհետեւ քո պատվիրանները չպահեցին։_
(^159) _Տե՛ս, որքա՜ն սիրեցի քո պատվիրանները, Տե՜ր,
Քո ողորմությամբ պահպանի՛ր ինձ։_
(^160) _Քո խոսքերի սկիզբը ճշմարտությունն է,
Հավիտյան են քո արդարության բոլոր իրավունքները։
Շին_^161 _Իշխաններն իզուր ինձ հալածեցին,
Եվ քո խոսքերից սիրտս երկյուղեց։_
(^162) _Ցնծացի քո խոսքերով, ինչպես նա,
Որ մեծ ավար է գտնում։_
(^163) _Ատեցի եւ անարգեցի մեղքը
Եվ քո օրենքները սիրեցի։_
(^164) _Օրը յոթ անգամ քեզ պիտի օրհնեմ
Քո արդարության եւ իրավունքի համար։_
(^165) _Խաղաղությունը մեծ է նրանց համար,
Ովքեր սիրում են քո օրենքները,
Եվ նրանց մեջ գայթակղություն չկա։_
(^166) _Սպասեցի քո փրկությանը, Տե՜ր,
Եվ քո պատվիրանները սիրեցի։_
(^167) _Հոգիս պահեց քո վկայությունները
Եվ շատ սիրեց դրանք։_
(^168) _Քո վկայություններն ու պատվիրանները պահեցի,
Որովհետեւ իմ բոլոր ճանապարհները քո առջեւ են։
Տավ_^169 _Իմ խնդրանքները թող մոտենան քեզ, Տե՜ր,
Ըստ քո խոսքի իմաստնացրո՛ւ ինձ։_
(^170) _Իմ աղոթքները թող հասնեն քեզ, Տե՜ր,
Եվ քո խոսքով փրկի՛ր ինձ։_
(^171) _Իմ շրթունքները թող բխեցնեն քո օրհնությունները,
Երբ ինձ ուսուցանես քո արդարությունները։_
(^172) _Լեզուս թող արտաբերի քո խոսքերը,
Որովհետեւ քո բոլոր պատվիրաններն արդար են։_
(^173) _Քո ձեռքը թող պահպանի ինձ,
Որովհետեւ ընտրեցի քո պատվիրանները։_
(^174) _Քո փրկությունը ցանկացա, Տե՜ր,
Եվ քո օրենքներն իմ խոսքերը եղան։_
(^175) _Հոգիս թող ապրի եւ օրհնի քեզ,
Եվ քո իրավունքներն ինձ թող օգնեն։_
(^176) _Մոլորվեցի կորած ոչխարի պես.
Փնտրի՛ր ծառայիդ,
Որովհետեւ քո պատվիրանները ես չմոռացա։_

