
ե. Մովաբի դեմ

(^1) _Այսպես է ասում Տերը.
«Մովաբի երեք ամբարշտությունների եւ չորսի պատճառով
առանց պատժելու չեմ դառնա նրանից,
քանի որ այրեցին եդովմացիների թագավորների ոսկորները՝
մոխրացնելու համար»։_
(^2) _«Կրակ կուղարկեմ Մովաբի վրա,
եւ կրակը կուտի նրա քաղաքների հիմքերը,
եւ կմեռնի Մովաբը տկարության մեջ,
աղաղակով եւ փողի ձայնով։_
(^3) _Նրա միջից կվերացնեմ դատավորին
եւ նրա բոլոր իշխաններին կկոտորեմ նրա հետ»,- ասում է Տերը։_
զ. Հուդայի երկրի դեմ
(^4) _Այսպես է ասում Տերը.
«Հուդայի որդիների երեք
ամբարշտությունների եւ չորսի պատճառով
առանց պատժելու չեմ դառնա նրանից,
քանի որ մերժեցին Տիրոջ օրենքները եւ նրա հրամանները չպահեցին,
մոլորեցրին նրանց իրենց ստեղծած սնոտի բաներով,
որոնց հետեւից գնացին նրանց հայրերը։_
(^5) _Կրակ կուղարկեմ Հուդայի վրա,
եւ կուտի Երուսաղեմի հիմքերը»։_
է. Իսրայելի դեմ
(^6) _Այսպես է ասում Տերը.
«Իսրայելի երեք ամբարշտությունների եւ չորսի պատճառով
առանց պատժելու չեմ դառնա նրանից,
քանի որ արդարին վաճառեցին արծաթով
եւ տնանկին՝ կոշիկների դիմաց,_
(^7) _որ կոխկռտում են երկրի հողը,
կռփահարում էին աղքատների գլուխները եւ
շեղում խոնարհների ճանապարհները,
եւ հայր ու որդի միեւնույն բոզի մոտ էին մտնում,
որպեսզի պղծեն իրենց Աստծու անունը։_
(^8) _Իրենց զգեստները որպես ծածկոց էին գցում իրենց վրա ու զոհասեղանին
եւ զրպարտությունների գինի էին խմում իրենց աստծու տան մեջ։_
(^9) _Բայց ես ամորհացուն վերացրի նրա երեսից,
որի հասակը մայրու բարձրություն ուներ,
եւ հզոր էր կաղնու պես.
վերացրի նրա պտուղը՝ վերեւից,
եւ նրա արմատները՝ ներքեւից»։_
(^10) _«Ես հանեցի ձեզ եգիպտացիների երկրից
եւ քառասուն տարի պտտեցրի ձեզ անապատում՝
ժառանգել տալու ամորհացիների երկիրը։_
(^11) _Եվ վերցրի ձեր որդիներից մարգարեների համար_


_եւ ձեր երիտասարդներից՝ ուխտավորների համար։
Մի՞թե այդ բաները չեն լինի, Իսրայելի՛ որդիներ»,- ասում է Տերը։_

(^12) _«Հարբեցնում էիք իմ ուխտավորներին՝ գինի խմեցնելով,
եւ մարգարեներին պատվիրում, որ չմարգարեանան։_
(^13) _Դրա համար ահա ես գլորվում եմ ձեր ներքո,
ինչպես որ հասկով լի սայլն է գլորվում։_
(^14) _Փախչելը կանհետանա վազողից, եւ ով հզոր լինի,
չի հզորանա իր հզորության մեջ,
եւ պատերազմողը չի փրկի իր անձը։_
(^15) _Աղեղնավորը չի կարողանա ընդդիմանալ,
եւ ով արագընթաց լինի, չի փրկվի,
հեծյալն էլ չի փրկի իր անձը։_
(^16) _Նրա սիրտը զորություն չի գտնի, եւ մերկը կհալածվի այն օրը»,- ասում է Տերը։_
