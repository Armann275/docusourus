
Աստծու սերն ապստամբ ժողովրդի հանդեպ
(^1) _«Ընկան առավոտյան,
ընկավ Իսրայելի թագավորը։
Քանի որ Իսրայելը մանուկ էր,
ես սիրեցի նրան եւ Եգիպտոսից կանչեցի նրա որդիներին։_
(^2) _Ինչպես կանչեցի նրանց, այնպես մերժվեցին իմ երեսից։
Նրանք Բահաղիմին էին զոհ մատուցում
եւ խնկարկում էին կուռքերի արձաններին։_
(^3) _Ես խափանեցի Եփրեմին
եւ վերցրի նրան իմ բազուկների վրա,
եւ չիմացան, որ բժշկում եմ նրանց_
(^4) _մարդկանց ապականությունից։
Քաշեցի նրանց իմ սիրո կապանքներով.
նրանց համար կլինեմ մեկի պես,
որ կապտակի նրա ծնոտին.
կնայեմ նրան ու կհաղթեմ նրան։_
(^5) _Եփրեմը բնակվեց Եգիպտոսում,
իսկ ասորեստանցին՝ նրան թագավոր,
քանի որ չկամեցան վերադառնալ։_
(^6) _Սրով տկարացավ նրա քաղաքներում
եւ դադար առավ նրա ձեռքերում.
կուտեն նրանց խորհուրդները։_
(^7) _Նրա ժողովուրդը կախված կմնա իր բնակավայրից,
եւ Աստված նրա իշխանավորների վրա կբարկանա
եւ չի բարձրացնի նրանց։_
(^8) _Ի՞նչ անեմ քեզ, Եփրե՛մ,
բայց կպաշտպանեմ քեզ, Իսրայե՛լ,
ի՞նչ անեմ քեզ.
քեզ կհամարեմ ինչպես Ադամա եւ ինչպես Սեբոյիմ։ Սիրտս շրջվեց, գութս շարժվեց։_
(^9) _Ըստ իմ սաստիկ բարկության չեմ վարվի ու չեմ թողնի
Եփրեմին ջնջեն, քանի որ ես Աստված եմ
եւ ոչ մարդ,
Սուրբ՝ ձեր մեջ, եւ քաղաք չեմ մտնի։_
(^10) _Այլ կգնամ Տիրոջ հետեւից.
առյուծի պես կմռնչա.
քանի որ նա կմռնչա եւ կհիմարացնի արեւմուտքի՝ ծովի որդիներին։_
(^11) _Կթռչեն կգան Եգիպտոսից թռչունի պես,
եւ աղավնիների պես՝ ասորեստանցիների երկրից,
եւ կպատսպարեմ նրանց իրենց տներում»,- ասում է Տերը։_
