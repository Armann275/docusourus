
Հովհաննես Մկրտչի քարոզչությունը
( Մտթ. 3.1-12, Մրկ. 1.1-8, Հովհ. 1.19-28)
(^1) Տիբերիոս կայսեր իշխանության տասնհինգերորդ տարում, երբ Պիղատոս Պոնտացին Հուդայի կուսակալն էր,
Հերովդեսը Գալիլեայի չորրորդապետն էր, նրա եղբայր Փիլիպպոսը չորրորդապետն էր Իտուրեայի ու Տրաքոնեայի, եւ
Լյուսանիասը չորրորդապետն էր Աբիլինեի,^2 երբ քահանայապետներն էին Աննասն ու Կայիափան, Աստծու խոսքն
եկավ-հանգեց Զաքարիայի որդի Հովհաննեսի վրա, որն անապատում էր։ 3 Եվ նա եկավ Հորդանանի կողմը՝ մեղքերի
թողության համար ապաշխարության մկրտություն քարոզելու,^4 ինչպես գրված է Եսայի մարգարեի պատգամների
գրքում.
_«Անապատում կանչողի ձայնն է.
Պատրաստե՛ք Տիրոջ ճանապարհը
եւ ուղի՛ղ դարձրեք նրա շավիղները։_
(^5) _Բոլոր ձորերը թող լցվեն,
բոլոր լեռներն ու բլուրները խոնարհվեն,
դժվարին ճանապարհները հեշտ թող դառնան,
առապարները՝ հարթ ճանապարհներ,_
(^6) _եւ ամեն մարդ տեսնի Աստծու փրկությունը» (Ես. 40.3-5)։_
(^7) Եվ այն ժողովրդին, որ եկել էր իրենից մկրտվելու, ասում էր. «Իժերի՛ ծնունդներ, ո՞վ ձեզ սովորեցրեց փախչել գալիք
բարկությունից։ 8 Այսուհետեւ ապաշխարության արժանի արդյո՛ւնք տվեք եւ մի՛ փորձեք ինքներդ ձեզ ասել. “Մենք իբրեւ
հայր ունենք Աբրահամին”։ Ասում եմ ձեզ, որ Աստված կարող է այս քարերից էլ Աբրահամի որդիներ դուրս բերել։
(^9) Որովհետեւ կացինն ահա ծառերի արմատի մոտ է դրված. ամեն ծառ, որ բարի պտուղ չի տա, կկտրվի եւ կրակը կգցվի»։
(^10) Իսկ ժողովուրդը նրան հարցնում էր ու ասում. «Իսկ արդ, ի՞նչ պիտի անենք»։ 11 Պատասխանեց եւ ասաց նրանց. «Ով
երկու զգեստ ունի, մեկը թող չունեցողին տա, եւ ով ուտելիք ունի, նույն ձեւով թող անի»։ 12 Մաքսավորներն էլ եկան
մկրտվելու եւ հարցրին նրան. «Վարդապե՛տ, մենք ի՞նչ անենք»։ 13 Նա ասաց նրանց. «Ձեզ հասանելիքից ավելին մի՛
վերցրեք»։ 14 Զինվորները եւս հարցնում էին նրան. «Իսկ մենք ի՞նչ անենք»։ Նա ասաց նրանց. «Ոչ ոքի մի՛ նեղեք, ոչ ոքի
մի՛ զրպարտեք, ձեր ռոճիկը թող ձեզ բավարար լինի»։
(^15) Ժողովուրդն սպասման մեջ էր, եւ բոլորն իրենց սրտում Հովհաննեսի մասին հարց էին տալիս «Մի՞թե սա է
Քրիստոսը»։ 16 Հովհաննեսը պատասխանեց բոլորին ու ասաց. «Ես ձեզ մկրտում եմ ջրով՝ ապաշխարության համար,
բայց նա, ով գալիս է ինձնից հետո, ինձնից ավելի հզոր է, եւ ես նրա կոշիկները տանելու իսկ արժանի չեմ։ Նա կմկրտի
ձեզ Սուրբ Հոգով եւ հրով։ 17 Նրա քամհարն իր ձեռքում է. կմաքրի իր կալը, ցորենը կհավաքի իր շտեմարանների մեջ, իսկ
հարդը կայրի անշեջ կրակով»։ 18 Շատ ուրիշ մխիթարիչ խոսքերով բարի լուրն էր ավետում ժողովրդին։
(^19) Բայց Հերովդես չորրորդապետը, հանդիմանված լինելով Հովհաննեսի կողմից իր եղբոր կնոջ՝ Հերովդիայի
պատճառով եւ իր գործած բոլոր չարիքների համար,^20 այդ բոլորի վրա ավելացրեց եւ այն, որ Հովհաննեսին բանտարկեց։
( _Մտթ_. 3.13-17, _Մրկ_. 1.9-11)
(^21) Ամբողջ ժողովրդի մկրտվելուց հետո Հիսուսը եւս մկրտվեց ու երբ աղոթքի կանգնեց, երկինքը բացվեց, (^22) եւ Սուրբ
Հոգին մարմնավոր տեսքով՝ որպես աղավնի, իջավ նրա վրա, եւ երկնքից ձայն եկավ, որ ասում էր. «Դու ես իմ սիրելի
Որդին, որ ստացար իմ բարեհաճությունը»։
( _Մտթ_. 1.1-17)
(^23) Եվ ինքը՝ Հիսուսը, շուրջ երեսուն տարեկան էր, երբ սկսեց իր գործը, եւ, ինչպես կարծում էին, որդին էր Հովսեփի,
նա՝ Հակոբի, նա՝ Հեղիի, նա՝ Մատաթեի,^24 նա՝ Ղեւիի, նա՝ Մեղքիի, նա՝ Հաննեի, նա՝ Հովսեփի,^25 նա՝ Մատթեի, նա՝
Ամոսի, նա՝ Նավումի, նա՝ Էսղիի, նա՝ Նանգեի,^26 նա՝ Մաաթի, նա՝ Մատաթեի, նա՝ Սեմեիի, նա՝ Հովսեքի, նա՝ Հովդայի,
(^27) նա՝ Հովնանեի, նա՝ Րեսայի, նա՝ Զորաբաբելի, նա՝ Սաղաթիելի, նա՝ Ներիի, (^28) նա՝ Մեղքիի, նա՝ Ադդեի, նա՝ Կոսամի,
նա՝ Ելմոդադի, նա՝ Երեի,^29 նա՝ Հեսուի, նա՝ Եղիազարի, նա՝ Հորամի, նա՝ Մատթեի, նա՝ Ղեւիի,^30 նա՝ Սիմեոնի, նա՝
Հուդայի, նա՝ Հովսեփի, նա՝ Հովնամի, նա՝ Եղիակիմի,^31 նա՝ Մելլեի, նա՝ Մեննեի, նա՝ Մատտաթայի, նա՝ Նաթանի, նա՝


Դավթի,^32 նա՝ Հեսսեի, նա՝ Ովբեդի, նա՝ Բոոսի, նա՝ Սաղմանի, նա՝ Նաասովնի,^33 նա՝ Ամինադաբի, նա՝ Արամի, նա՝
Ադմեի, նա՝ Առնեի, նա՝ Եսրոնի, նա՝ Փարեսի, նա՝ Հուդայի,^34 նա՝ Հակոբի, նա՝ Իսահակի, նա՝ Աբրահամի, նա՝ Թարայի,
նա՝ Նաքորի,^35 նա՝ Սերուքի, նա՝ Ռագավի, նա՝ Փաղեկի, նա՝ Եբերի, նա՝ Սաղայի,^36 նա՝ Կայնանի, նա՝ Արփաքսադի,
նա՝ Սեմի, նա՝ Նոյի, նա՝ Ղամեքի,^37 նա՝ Մաթուսաղայի, նա՝ Ենոքի, նա՝ Հարեդի, նա՝ Մաղաղայելի, նա՝ Կայնանի,^38 նա՝
Ենոսի, նա՝ Սեթի, նա՝ Ադամի, նա՝ Աստծու։
