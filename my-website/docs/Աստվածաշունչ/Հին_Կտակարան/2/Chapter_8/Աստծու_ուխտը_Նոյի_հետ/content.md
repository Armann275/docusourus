
(^1) Աստված հիշեց Նոյին եւ նրա հետ տապանում գտնվող բոլոր գազաններին, բոլոր անասուններին, բոլոր
թռչուններին եւ քամի ուղարկեց երկրի վրա, եւ ջուրը հանդարտվեց։ 2 Փակվեցին անդունդի աղբյուրներն ու երկնքի
սահանքները, եւ երկնքից թափվող անձրեւը դադարեց։ 3 Ջուրը, կամաց-կամաց իջնելով, քաշվում էր երկրի վրայից, եւ
հարյուր հիսուն օր անց այն նվազեց։ 4 Յոթերորդ ամսի քսանյոթին տապանը նստեց Արարատ լեռան վրա։ 5 Ջուրը
շարունակեց նվազել մինչեւ տասներորդ ամիսը։ Տասնմեկերորդ ամսի առաջին օրը երեւացին լեռների գագաթները։
(^6) Քառասուն օր հետո Նոյը բացեց տապանի պատուհանը, որ պատրաստել էր, (^7) եւ արձակեց մի ագռավ, որը գնաց, բայց
չվերադարձավ, անգամ երբ ջուրը ցամաքեց երկրի վրայից։ 8 Այնուհետեւ արձակեց մի աղավնի՝ տեսնելու, թե ջուրը
նահանջե՞լ է երկրի վրա։ 9 Աղավնին, ոտքը դնելու տեղ չգտնելով, վերադարձավ նրա մոտ՝ տապան, որովհետեւ երկրի ողջ
տարածքը դեռ ծածկված էր ջրով։ Նոյը երկարեց ձեռքը, բռնեց նրան եւ ներս առավ իր մոտ՝ տապան։ 10 Նա սպասեց եւս
յոթ օր ու տապանից դարձյալ արձակեց աղավնուն։ 11 Աղավնին նրա մոտ վերադարձավ երեկոյան՝ կտուցին ձիթենու մի
շյուղ։ Նոյը հասկացավ, որ երկրի վրա ջրերը նվազել են։ 12 Նա յոթ օր եւս սպասեց ու նորից արձակեց աղավնուն, որն
այլեւս նրա մոտ չվերադարձավ։ 13 Նոյի կյանքի վեցհարյուրմեկերորդ տարում՝ առաջին ամսի առաջին օրը, ջրերը երկրի
վրայից քաշվեցին։ Նոյը բացեց իր կառուցած տապանի ծածկը եւ տեսավ, որ ջուրը քաշվել է երկրի երեսից։ 14 Երկրորդ
ամսի քսանյոթերորդ օրը երկիրը չորացավ։ 15 Տերը՝ Աստված, Նոյին ասաց.^16 «Դո՛ւրս արի տապանից դու, եւ քեզ հետ՝
քո կինը, քո որդիները եւ քո որդիների կանայք,^17 քեզ հետ դո՛ւրս հանիր նաեւ բոլոր գազաններին, որ քեզ մոտ են, եւ բոլոր
էակներին՝ թռչուններից մինչեւ անասունները, երկրի վրա սողացող բոլոր սողուններին, որ սողան երկրի վրա։ Աճե՛ք եւ
բազմացե՛ք երկրի վրա»։ 18 Եվ Նոյը դուրս եկավ, նրա հետ՝ նրա կինը, իր որդիներն ու իր որդիների կանայք։ 19 Տապանից
դուրս եկան նաեւ բոլոր գազանները, բոլոր սողուններն ու բոլոր թռչունները՝ ըստ իրենց տեսակների։
(^20) Եվ Նոյը զոհասեղան շինեց Աստծու համար։ Նա բոլոր տեսակի մաքուր անասուններից ու բոլոր տեսակի մաքուր
թռչուններից ողջակեզ մատուցեց զոհասեղանի վրա։ 21 Եվ Տերը՝ Աստված, առավ անուշ հոտը, խորհեց եւ ասաց. «Այլեւս
երկիրը չեմ անիծի մարդկանց գործերի համար։ Քանի որ մարդկանց միտքը մանկուց շարունակ ձգտում է դեպի չարը,
այլեւս երբեք կենդանի ոչ մի էակի չեմ ոչնչացնի, ինչպես որ արեցի։ 22 Այսուհետեւ, քանի դեռ կա երկիրը, թող չդադարեն
սերմն ու հունձը, ցուրտն ու տոթը, ամառն ու գարունը, ցերեկն ու գիշերը»։
