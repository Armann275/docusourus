
Ողջամիտ վարդապետության վկայումը
(^1) Պարտավորեցնում եմ քեզ Աստծու եւ Հիսուս Քրիստոսի առաջ, որ իր հայտնության օրը եւ իր արքայության
ժամանակ դատելու է ողջերին եւ մեռածներին։ 2 Քարոզի՛ր Աստծու խոսքը, հայտարարի՛ր այն ամեն առիթով՝ պատեհ
թե անպատեհ, հանդիմանի՛ր, սաստի՛ր, հորդորի՛ր մեծ համբերատարությամբ եւ ուսուցանելով։ 3 Որովհետեւ կգա
ժամանակ, երբ ականջ չեն դնի առողջ վարդապետությանը, այլ իրենց սեփական ցանկություններին
համապատասխանող եւ իրենց ականջներին հաճոյախոսող ուսուցիչներով կշրջապատեն իրենց։ 4 Նրանք ականջները
կդարձնեն ճշմարտությունից եւ կընկնեն առասպելների գիրկը։ 5 Բայց դու արթո՛ւն եղիր ամեն ինչում, համբերի՛ր
նեղություններին, ավետարանչի գործդ արա՛, ծառայությունդ հասցրո՛ւ իր ավարտին։
(^6) Ես իմ կյանքն իբրեւ զոհ նվիրել եմ, եւ իմ մեկնումի ժամանակն էլ մոտեցել է։ 7 Բարի պատերազմ մղեցի, ավարտեցի
ընթացքս, պահեցի հավատը։ 8 Այսուհետեւ ինձ է սպասում արդարության պսակը, որ Տերը՝ արդար Դատավորը, իբրեւ
հատուցում, դատաստանի օրը կտա ինձ։ Եվ կտա ոչ միայն ինձ, այլ նաեւ բոլոր նրանց, ովքեր սիրով սպասում են նրա
հայտնությանը։
(^9) Շտապի՛ր շուտով գալ ինձ մոտ, (^10) որովհետեւ Դեմասը, այս աշխարհը նախընտրելով, լքեց ինձ եւ գնաց
Թեսաղոնիկե։ Կրեսկեսը գնաց Գալիլեա
[14]
Տիտոսը՝ Դալմատիա։ 11 Ղուկասն է միայն ինձ հետ։ Մարկոսին վերցրո՛ւ եւ
բե՛ր քեզ հետ, որովհետեւ նա ինձ օգտակար է ծառայության համար։ 12 Տյուքիկոսին ուղարկեցի Եփեսոս։ 13 Երբ գաս,
հետդ բե՛ր այն վերարկուն, որ թողեցի Տրովադայում՝ Կարպոսի մոտ. բե՛ր նաեւ գրքերը, մանավանդ մագաղաթները։
(^14) Աղեքսանդրոսը բազում չարիք պատճառեց ինձ։ Թող Տերը հատուցի նրան ըստ իր գործերի։ 15 Նրանից դո՛ւ էլ
զգուշացիր, որովհետեւ սաստիկ հակառակվեց մեր քարոզչությանը։
(^16) Առաջին դատավարության ժամանակ ոչ ոք ինձ թիկունք չկանգնեց, այլ բոլորը լքեցին ինձ. դա թող մեղք չհամարվի
նրանց։ 17 Բայց Տերն ինձ օգնեց եւ զորացրեց, որպեսզի իմ միջոցով հաստատվի քարոզչությունը, եւ բոլոր հեթանոսները
լսեն այն։ Եվ ազատվեցի առյուծի բերանից։ 18 Տերն ինձ կազատի ամեն տեսակ չար գործերից եւ կփրկի իր երկնային
արքայության մեջ։ Նրան փառք հավիտյանս հավիտենից։ Ամեն։
(^19) Ողջունի՛ր Պրիսկային եւ Ակյուղասին, ինչպես նաեւ Օնեսիֆորոսի ընտանիքին։ 20 Երաստոսը մնաց Կորնթոսում։
Տրոֆիմոսին հիվանդ վիճակում թողեցի Մելիտոսում։ 21 Աշխատի՛ր գալ ձմեռը վրա չհասած։
Քեզ ողջունում են Եվբուլոսը, Պուդեսը, Լինոսը եւ Կլավդիան, ինչպես նաեւ բոլոր եղբայրները։
(^22) Տեր Հիսուս Քրիստոսը քո հոգու հետ լինի։ Շնորհը քեզ հետ։


