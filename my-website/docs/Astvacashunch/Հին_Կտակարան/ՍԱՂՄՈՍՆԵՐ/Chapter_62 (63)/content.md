
(^1) _Սաղմոս Դավթի, մինչ նա գտնվում էր Հուդայի երկրի անապատում_
(^2) _Աստվա՛ծ, Աստվա՛ծ իմ,
Քեզ եմ աղոթում առավոտյան,
Հոգիս ծարավ է քեզ, առավել եւս՝ մարմինն իմ։
Ինչպես անջուր, չոր եւ անապատ երկիր,
Որտեղ չկա ճանապարհ,_
(^3) _Այնպես պիտի քո սրբարանում երեւամ՝
Տեսնելու քո զորությունն ու փառքը,_
(^4) _Քանզի քո ողորմությունն ինձ համար ավելի լավ է,
Քան իմ կյանքը,
Եվ իմ շրթունքները պիտի գովեն քեզ։_
(^5) _Այսպես իմ կյանքում քեզ պիտի օրհնեմ
Եվ հանուն քեզ ձեռքերս վեր բարձրացնեմ։_
(^6) _Ասես ճարպի պարարտությունից պիտի հագենամ,
Բերանս ցնծալի շրթունքներով քեզ պիտի օրհնի։_
(^7) _Երբ հիշում էի քեզ անկողնուս մեջ,
Առավոտ շատ վաղ խոսում էի քեզ հետ,_
(^8) _Որովհետեւ իմ օգնականը եղար.
Քո թեւերի հովանու ներքո պիտի ցնծամ։_
(^9) _Քեզ հետեւեց անձն իմ, եւ քո աջն ընդունեց ինձ։_
(^10) _Նրանք իզուր հետապնդեցին ինձ.
Թող երկրի անդունդների խորքը մտնեն,_
(^11) _Թող սրի մատնվեն
Եվ աղվեսների բաժին դառնան։_
(^12) _Թագավորը հույսը Տիրոջ վրա կդնի.
Բոլոր նրանով երդվողները թող պարծենան,
Թող խցվեն նրանց բերանները,
Ովքեր խոսում են անիրավություն։_
