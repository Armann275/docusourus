
(^1) _Ալելուիա
Խոստովանե՛ք Տիրոջը,
Որովհետեւ բարի եւ հավերժ է նրա ողորմությունը։_
(^2) _Խոստովանե՛ք աստվածների Աստծուն,
Որովհետեւ հավերժ է նրա ողորմությունը։_
(^3) _Խոստովանե՛ք տերերի Տիրոջը,
Որովհետեւ հավերժ է նրա ողորմությունը։_
(^4) _Միայնակ մեծամեծ սքանչելիքներ գործեց,
Որովհետեւ հավերժ է նրա ողորմությունը։_
(^5) _Իր իմաստությամբ ստեղծեց երկինքը,
Որովհետեւ հավերժ է նրա ողորմությունը։_
(^6) _Հաստատեց երկիրը ջրերի վրա,
Որովհետեւ հավերժ է նրա ողորմությունը։_
(^7) _Միայնակ ստեղծեց մեծ լուսատուները,
Որովհետեւ հավերժ է նրա ողորմությունը։_
(^8) _Արեգակին ստեղծեց՝ իբրեւ ցերեկվա իշխան,
Որովհետեւ հավերժ է նրա ողորմությունը։_
(^9) _Լուսինն ու աստղերը՝ իբրեւ գիշերվա իշխաններ,
Որովհետեւ հավերժ է նրա ողորմությունը։_
(^10) _Հարվածեց եգիպտացիների երկիրը՝ իր առաջնեկներով հանդերձ,
Որովհետեւ հավերժ է նրա ողորմությունը։_
(^11) _Եվ Իսրայելին նրա միջից հանեց,
Որովհետեւ հավերժ է նրա ողորմությունը։_
(^12) _Ձեռքով բարձր եւ բազուկով հզոր,
Որովհետեւ հավերժ է նրա ողորմությունը,_
(^13) _Ճեղքեց մեծ ծովը եւ բաժանեց երկու մասի,
Որովհետեւ հավերժ է նրա ողորմությունը։_
(^14) _Եվ Իսրայելին անցկացրեց նրա միջով,
Որովհետեւ հավերժ է նրա ողորմությունը։_
(^15) _Փարավոնին իր զորքով ընկղմեց Կարմիր ծովում,
Որովհետեւ հավերժ է նրա ողորմությունը։_
(^16) _Եվ հանեց իր ժողովրդին դեպի անապատ,
Որովհետեւ հավերժ է նրա ողորմությունը։
Ժայռի միջից ջուր բխեցրեց,
Որովհետեւ հավերժ է նրա ողորմությունը։_
(^17) _Հարվածեց մեծամեծ ազգերի,
Որովհետեւ հավերժ է նրա ողորմությունը։_
(^18) _Եվ սպանեց հզոր թագավորներին,
Որովհետեւ հավերժ է նրա ողորմությունը._
(^19) _Ամորհացիների Սեհովն թագավորին,
Որովհետեւ հավերժ է նրա ողորմությունը,_
(^20) _Բասանի Օվգ թագավորին,
Որովհետեւ հավերժ է նրա ողորմությունը։_
(^21) _Երկիրը նրանց տվեց իբրեւ ժառանգություն,
Որովհետեւ հավերժ է նրա ողորմությունը,_
(^22) _Ժառանգություն Իսրայելին՝ իր ծառային,
Որովհետեւ հավերժ է նրա ողորմությունը։_
(^23) _Տերը հիշեց մեզ մեր թշվառության մեջ,
Որովհետեւ հավերժ է նրա ողորմությունը։_
(^24) _Եվ փրկեց մեզ մեր թշնամիների ձեռքերից,
Որովհետեւ հավերժ է նրա ողորմությունը։_
(^25) _Նա կերակուր է տալիս բոլոր ապրողներին,
Որովհետեւ հավերժ է նրա ողորմությունը։_
(^26) _Խոստովանե՛ք երկնավոր Աստծուն,
Որովհետեւ հավերժ է նրա ողորմությունը։
Խոստովանե՛ք տերերի Տիրոջը,
Որովհետեւ հավերժ է նրա ողորմությունը։_

