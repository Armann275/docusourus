
Յոթ հրեշտակներ՝ յոթ փողերով
(^1) Եվ երբ բացեց յոթերորդ կնիքը, երկնքում լռություն եղավ մոտ կես ժամ։ 2 Եվ տեսա Աստծու առաջ կանգնած յոթ
հրեշտակների, որոնց յոթ փող տրվեց։ 3 Եվ մի ուրիշ հրեշտակ եկավ ու կանգնեց զոհասեղանի մոտ։ Նա ոսկե խնկաման
ուներ, եւ նրան շատ խունկ տրվեց, որպեսզի աղոթք մատուցի բոլոր սրբերին ոսկե զոհասեղանի վրա՝ աթոռի առաջ։ 4 Եվ
հրեշտակների ձեռքերից խնկի ծուխը սրբերի աղոթքի հետ ելավ Աստծու առաջ։ 5 Հրեշտակը վերցրեց եւ խնկամանը
զոհասեղանի կրակով լցրեց եւ այն գցեց երկրի վրա. ձայն ու որոտ, փայլատակում ու մեծ երկրաշարժ եղան։ 6 Եվ յոթ
փողեր բռնող հրեշտակները պատրաստվեցին դրանք հնչեցնելու։
(^7) Առաջին հրեշտակը հնչեցրեց փողը, եւ եղան կարկուտ ու արյունով խառնված հուր, ու գցվեց երկրի վրա ու այրեց
երկրի մեկ երրորդ մասը եւ ծառերի մեկ երրորդ մասը, ինչպես նաեւ ամբողջ դալար խոտը։
(^8) Փող հնչեցրեց երկրորդ հրեշտակը, եւ հրդեհված լեռան նման մի մեծ զանգված ընկավ ծովը, եւ ծովի մեկ երրորդ
մասը արյուն դարձավ,^9 ծովային կենդանիների մեկ երրորդ մասը կոտորվեց, կենդանի ինչ շունչ որ կար, ապականվեց,
եւ նավերի մեկ երրորդ մասը ոչնչացավ։
(^10) Փող հնչեցրեց երրորդ հրեշտակը, եւ երկնքից հրաբորբոք ջահի պես մի մեծ աստղ ընկավ գետերի մեկ երրորդի ու
աղբյուրների վրա։ 11 Աստղի անունն էր Օշինդր-Դառնություն. ջրերի երրորդ մասն արյուն-դառնություն դարձավ, ու ջրի
դառնությունից շատ մարդիկ մեռան։
(^12) Փող հնչեցրեց չորրորդ հրեշտակը, եւ զարկվեց արեգակի, լուսնի ու աստղերի մեկ երրորդ մասը, խավարեց
ցերեկվա ու գիշերվա մեկ երրորդ մասը։
(^13) Եվ տեսա ու լսեցի երկնքի մեջ թռչող արծվին, որ ասում էր բարձր ձայնով. «Վա՜յ, վա՜յ, վա՜յ երկրի վրա
բնակվողներին, երբ կհնչի նաեւ մյուս երեք փողերի ձայնը, որը պիտի հնչեցնեն հրեշտակները»։
