
Հաղթանակ ամորհացիների հանդեպ
(^1) Երբ Երուսաղեմի թագավոր Ադոնիբեզեկը լսեց, որ Հեսուն գրավել է Գային ու կործանել այն, եւ ինչպես Երիքովի ու
նրա թագավորի հետ էր վարվել, այդպես էլ վարվել է Գայիի ու նրա թագավորի հետ, եւ թե Գաբավոնի բնակիչներն
անձնատուր են եղել Հեսուին ու Իսրայելին եւ նրանց մեջ մնացել,^2 նրանք խիստ զարհուրեցին, որովհետեւ գիտեին, որ
Գաբավոնը մեծ քաղաք է, ինչպես որեւէ թագավորանիստ մայրաքաղաք։ Դա Գայիից մեծ էր, եւ նրա բոլոր մարդիկ
զորավոր էին։
(^3) Երուսաղեմի թագավոր Ադոնիբեզեկը մարդ ուղարկեց Քեբրոնի թագավոր Ելամի, Հերիմութի թագավոր Փերամի,
Լաքիսի թագավոր Հեփիեի եւ Ոդողոմի թագավոր Դաբիրի մոտ ու ասաց.^4 «Ելեք եկե՛ք ինձ մոտ եւ օգնե՛ք ինձ, որ
պատերազմենք Գաբավոնի դեմ, որովհետեւ անձնատուր են եղել Հեսուին եւ Իսրայելի որդիներին»։ 5 Եվ հեբուսացիների
հինգ թագավորները՝ Երուսաղեմի թագավորը, Քեբրոնի թագավորը, Հերիմութի թագավորը, Լաքիսի թագավորը եւ
Ոդողոմի թագավորն իրենց ամբողջ ժողովրդով հավաքվեցին եկան, բանակ դրեցին Գաբավոնի շուրջը եւ պաշարեցին
այն։ 6 Գաբավոնի բնակիչները մարդ ուղարկեցին Հեսուի մոտ՝ Իսրայելի բանակատեղի, Գաղգաղա, եւ ասացին. «Մի՛
լքիր քո ծառաներին, շուտ մեզ մո՛տ եկ, մեզ ազատի՛ր եւ օգնի՛ր մեզ, որովհետեւ ամորհացիների բոլոր թագավորները, որ
բնակվում են լեռնակողմում, հավաքվել են մեր դեմ»։ 7 Հեսուն իր ամբողջ պատերազմող զորքի ու բոլոր նրանց հետ,
ովքեր զորավոր էին, ելավ Գաղգաղայից։ 8 Տերը Հեսուին ասաց. «Չվախենաս նրանցից, որովհետեւ նրանց քո ձեռքն եմ
մատնելու, եւ նրանցից ոչ ոք չի փրկվի ձեզանից»։
(^9) Ամբողջ գիշերը Գաղգաղայից գալով՝ Հեսուն հանկարծակի հարձակվեց նրանց վրա։ 10 Տերն Իսրայելի ահը գցեց
նրանց մեջ եւ Գաբավոնում մեծ ջարդ տվեց նրանց. նրանց հալածեցին Բեթորոնի զառիվայրի ճանապարհին եւ
կոտորեցին նրանց մինչեւ Ազեկա եւ Մակեդա։ 11 Երբ նրանք Բեթորոնի զառիվայրով փախչում էին Իսրայելի որդիների


առաջից, Տերը նրանց վրա երկնքից կարկուտի քարեր թափեց մինչեւ Ազեկա։ Կարկուտի քարերից մեռածներն ավելի
շատ էին, քան նրանք, որոնց Իսրայելի որդիները պատերազմում սրով կոտորեցին։

(^12) Այն օրը, երբ Տերը՝ Աստված, ամորհացիներին մատնեց Իսրայելի որդիների ձեռքը, երբ նրանց կոտորեց
Գաբավոնում, եւ նրանք ջախջախվեցին Իսրայելի առաջ, Հեսուն խնդրեց Տիրոջը.
_«Թող արեգակը կանգնի Գաբավոնի դիմաց,
իսկ լուսինը՝ Ելովնի ձորի դիմաց»։_
(^13) Եվ արեգակն ու լուսինը կանգնեցին անշարժ իրենց տեղերում, մինչեւ որ Աստված նրանց թշնամիներից վրեժն
առավ։ Չէ՞ որ այս գրված է «Ուղղության գրքում
[30]
»։ Եվ արեգակը կանգնեց երկնքի մեջտեղում եւ մեկ ամբողջ օր
չշարժվեց դեպի արեւմուտք։ 14 Այսպիսի օր չէր եղել ո՛չ առաջ, ո՛չ հետո, որ Աստված լսեր մարդու ձայնը, որովհետեւ Տերն
Իսրայելի հետ միասին պատերազմեց։
(^15) Ապա Հեսուն եւ նրա հետ ողջ Իսրայելը վերադարձան բանակատեղի՝ Գաղգաղա։
(^16) Այն հինգ թագավորները փախան Մակեդա եւ թաքնվեցին քարայրի մեջ։ 17 Իմաց տվին Հեսուին եւ ասացին. «Հինգ
թագավորները գտնվում են Մակեդայում, քարայրի մեջ թաքնված»։ 18 Հեսուն ասաց. «Քարայրի մուտքին մեծամեծ
քարե՛ր գլորեք եւ նրանց վրա մարդի՛կ կարգեք, որ հսկեն նրանց։ 19 Բայց դուք մի՛ դադարեք ձեր թշնամիներին
հետապնդելուց, հասե՛ք նրանց վերջնապահներին եւ թույլ մի՛ տվեք, որ մտնեն իրենց քաղաքները, որովհետեւ Տերը՝
Աստված, նրանց մատնեց մեր ձեռքը»։ 20 Երբ Հեսուն եւ Իսրայելի բոլոր որդիները դադարեցին մեծ կոտորածով նրանց
իսպառ բնաջնջելուց, եւ նրանցից ազատվածները մտան ամրացված քաղաքները,^21 ամբողջ ժողովուրդը ողջ-առողջ
վերադարձավ բանակատեղի՝ Հեսուի մոտ, Մակեդա։ Եվ ոչ ոք չհանդգնեց խոսել Իսրայելի որդիների դեմ։ 22 Եվ Հեսուն
ասաց. «Բացե՛ք քարայրը եւ այնտեղից հանե՛ք, բերե՛ք ինձ մոտ այն հինգ թագավորներին»։ 23 Այդպես էլ արեցին. հինգ
թագավորներին՝ Երուսաղեմի թագավորին, Քեբրոնի թագավորին, Հերիմութի թագավորին, Լաքիսի թագավորին եւ
Ոդողոմի թագավորին, քարայրից հանեցին ու տարան նրա մոտ։ 24 Երբ նրանց տարան Հեսուի մոտ, Հեսուն կանչեց ողջ
Իսրայելին, իր հետ գնացած առաջամարտիկներին եւ ասաց նրանց. «Մոտեցե՛ք եւ ձեր ոտքերը դրե՛ք նրանց
պարանոցների վրա»։ Նրանք մոտեցան եւ իրենց ոտքերը դրեցին նրանց պարանոցների վրա։ 25 Հեսուն ասաց նրանց.
«Մի՛ վախեցեք նրանցից եւ մի՛ զարհուրեք, արիացե՛ք եւ զորացե՛ք, որովհետեւ Տերն այսպես պիտի անի ձեր բոլոր
թշնամիներին, որոնց հետ դուք պիտի մարտնչեք»։ 26 Ապա Հեսուն նրանց սպանեց եւ նրանց հինգին էլ կախեց ծառերից,
եւ նրանք մինչեւ երեկո ծառերից կախված մնացին։ 27 Արեւամուտին Հեսուն հրամայեց, եւ նրանց իջեցրին ծառերից,
գցեցին այն քարայրի մեջ, որտեղ թաքնվել էին, եւ քարայրի մուտքին գլորեցին մեծամեծ քարեր, որոնք կան մինչեւ այսօր։
(^28) Այդ օրը գրավեցին նաեւ Մակեդան, սրի քաշեցին այն ու նրա թագավորին, բնաջնջեցին այն եւ նրա մեջ եղած բոլոր
մարդկանց. ոչ մի ազատված կամ փախստական չմնաց նրանցից։ Մակեդայի թագավորի հետ էլ վարվեցին այնպես,
ինչպես վարվել էին Երիքովի թագավորի հետ։
(^29) Հեսուն, նրա հետ նաեւ ողջ Իսրայելը Մակեդայից գնացին Լեբնա եւ պաշարեցին Լեբնան։ 30 Տերը մատնեց այն
Իսրայելի ձեռքը, որը եւ նվաճեց այն ու նրա թագավորին, սրի քաշեց այն ու նրա մեջ եղած բոլոր մարդկանց. նրա մեջ ոչ
մի ազատված եւ փախստական չմնաց։ Նրա թագավորի հետ վարվեց այնպես, ինչպես վարվել էր Երիքովի թագավորի
հետ։
(^31) Հեսուն ողջ Իսրայելի հետ Լեբնայից գնաց Լաքիս, բանակատեղի դրեց նրա շուրջը եւ պաշարեց այն։ 32 Տերը Լաքիսն
Իսրայելի ձեռքը մատնեց, որը երկրորդ օրը գրավեց այն, սրի քաշեց եւ բնաջնջեց այն, ինչպես որ Լեբնայի հետ էր վարվել։
(^33) Այն ժամանակ Գազերի Ելամ թագավորը ելավ օգնելու Լաքիսին, բայց Հեսուն սրի քաշեց նրան ու նրա զորքերին
այնպես, որ նրանցից ոչ մի ազատված եւ փախստական չմնաց։
(^34) Հեսուն ողջ Իսրայելի հետ Լաքիսից մեկնեց Ոդողոմ, բանակատեղի դրեց նրա շուրջը եւ պաշարեց այն։ 35 Տերը
Ոդողոմը մատնեց Իսրայելի ձեռքը, որը այն օրը գրավեց ու սրի քաշեց այն։ Նրա մեջ եղած բոլոր մարդկանց այն օրը
կոտորեցին, ինչպես որ վարվել էին Լաքիսի հետ։
(^36) Հեսուն ողջ Իսրայելի հետ Ոդողոմից գնաց Քեբրոն ու բանակ դրեց նրա շուրջը։ 37 Գրավեցին ու սրակոտոր արեցին
այն, նրա թագավորին եւ նրա մեջ եղած բոլոր մարդկանց. նրա մեջ ապրող ոչ մեկը չազատվեց։ Նրա հետ վարվեցին
այնպես, ինչպես վարվել էին Ոդողոմի հետ. բոլոր բնակիչներին սպանեցին ու նրա մեջ եղած ամեն ինչ ոչնչացրին։
(^38) Ապա Հեսուն եւ ողջ Իսրայելը շրջվեցին դեպի Դաբիր եւ շրջապատելով 39 գրավեցին այն, գերեվարեցին նրա
թագավորին եւ նրա ամբողջ զորքը, սրակոտոր արեցին ամբողջ քաղաքը, բնաջնջեցին այն եւ նրա մեջ եղած բոլոր
մարդկանց. ոչ մեկին ողջ չթողեցին։ Ինչպես վարվել էին Քեբրոնի հետ եւ ինչպես վարվել էին Լեբնայի ու նրա թագավորի
հետ, այդպես էլ վարվեցին Դաբիրի եւ նրա թագավորի հետ։
(^40) Հեսուն գրավեց ողջ երկիրը՝ լեռնայինն ու Նագեբը [հարավային շրջանները], դաշտային շրջաններն ու Ասեդովթը
[լեռնալանջերը]։ Ոչնչացրեց երկրի բոլոր թագավորներին, նրանցից ոչ մեկին ողջ չթողեց, բոլոր բնակիչներին սպանեց,
ինչպես պատվիրել էր Տերը՝ Իսրայելի Աստվածը։ 41 Հեսուն կոտորեց նրանց՝ Կադեսբառնեայից մինչեւ Գազա, Գոսոմի
ամբողջ երկիրը մինչեւ Գաբավոն։ 42 Նրանց բոլոր թագավորներին եւ նրանց երկիրը Հեսուն նվաճեց միաժամանակ, քանի
որ Տերը՝ Իսրայելի Աստվածը, կռվում էր Իսրայելի հետ միասին։
Եվ Հեսուն ու ողջ Իսրայելը վերադարձան բանակատեղի՝ Գաղգաղա։

