
Տերը պատժելու է Եգիպտոսին
(^1) Տիրոջ խոսքն ինձ ուղղվեց ու ասաց. (^2) «Մարդո՛ւ որդի, մարգարեացի՛ր ու ասա՛. “Ամենակալ Տերը՝ Աստված,
այսպես է ասում. օ՜հ, օ՜հ, ի՜նչ օր,^3 քանզի մոտ է Տիրոջ օրը՝ միգապատ օրը. հասել է ազգերի վախճանը։ 4 Սուր է գալու
եգիպտացիների վրա, եւ խռովություն է լինելու եթովպացիների կողմերում։ Խոցվածներ են ընկնելու Եգիպտոսում,
թալանելու են նրա լիությունը, տապալվելու են նրա հիմքերը։ 5 Պարսիկները, կրետացիները, լիդացիներն ու
լիբիացիները, բոլոր խառնիճաղանջ ամբոխները, նաեւ նրանք, որ այնտեղ են իմ ուխտի որդիներից, սրով են
կոտորվելու”։ Ամենակալ Տերն այսպես է ասում.^6 “Խորտակվելու են եգիպտացիների հենարանները, իջնելու է նրանց
զորության հպարտությունը, Մակդոդից մինչեւ Սուհեն սրով են ընկնելու այնտեղ”,- ասում է Ամենակալ Տերը։- 7 “Եվ
ավերվելու է երկիրն ապականված երկրների մեջ, նրանց քաղաքներն էլ՝ ավերված քաղաքների մեջ։ 8 Ու կիմանան, որ
եմ Տերը, երբ կրակ գցեմ եգիպտացիների վրա, եւ խորտակվեն նրա բոլոր օգնականները։ 9 Այն օրը փութով հրեշտակներ
են ելնելու իմ կողմից՝ ոչնչացնելու եթովպացիների սին հույսերը, եւ խռովություն է լինելու նրանց մեջ եգիպտացիների
վախճանի օրը, քանի որ ահա այն հասել է”։ 10 Տերը՝ Աստված, այսպես է ասում. “Եգիպտացիների բազմությունը
ոչնչացնելու եմ բաբելացիների արքա Նաբուքոդոնոսորի ձեռքով,^11 եւ՛ իրեն, եւ՛ իր ազգն էլ՝ հետը։ Ազգերի միջից ամենից
անգութներն են ուղարկվելու՝ երկիրը կործանելու, եւ իջեցնելու են իրենց սրերը Եգիպտոսի վրա. երկիրը լցվելու է
խոցվածներով։ 12 Նրանց գետերն անապատի եմ վերածելու, երկիրն էլ չարագործների ձեռքն եմ մատնելու, երկիրն իր
ամեն ինչով ոչնչացնելու եմ այլազգիների ձեռքով, որովհետեւ ես՝ Տերս եմ խոսել”։ 13 Տերը՝ Աստված, այսպես է ասում.
“Կործանելու եմ կուռքերը, վերջ եմ տալու մեմփացիների մեծամեծներին, եգիպտացիների երկրից էլ՝ իշխաններին.
նրանք այլեւս չեն լինի։ Սարսափ եմ գցելու եգիպտացիների երկրի վրա։ 14 Կործանելու եմ Պաթուրես երկիրը, կրակ եմ
գցելու Տայանի վրա, վրեժխնդիր եմ լինելու դիոսպոլացիներից։ 15 Զայրույթս թափելու եմ Սայինի՝ եգիպտացիների
ամրոցի վրա ու կործանելու եմ մեմփացիների հարստությունը։ 16 Կրակի եմ մատնելու Եգիպտոսը. Սայինում մեծ
իրարանցում է լինելու, դիոսպոլացիների քաղաքը բզկտվելու է, եւ ջրեր են բխելու։ 17 Արեգ քաղաքի ու Բուբաստի
երիտասարդները սրով են ընկնելու, իսկ նրանց կանայք գերի են տարվելու։ 18 Ցերեկը խավարելու է Տափնասում, երբ
այնտեղ փշրեմ եգիպտացիների իշխանական մականը։ Եվ այն ժամանակ կորչելու է նրա զորության հպարտությունը.
նրան մեգն է ծածկելու։ Նրա դուստրերն էլ գերի են քշվելու։ 19 Եվ իմ դատաստանն եմ անելու Եգիպտոսում։ Եվ կիմանան,
որ ես եմ Տերը”»։
(^20) Դարձյալ Եգիպտոսի վերաբերյալ։ Տասնմեկերորդ տարում՝ առաջին ամսին, ամսվա յոթերորդ օրը, Տիրոջ խոսքն
ուղղվեց ինձ ու ասաց.^21 «Մարդո՛ւ որդի, փշրելու եմ փարավոնի՝ եգիպտացիների արքայի բազուկները, եւ այլեւս չեն
վիրակապվելու բուժվելու համար, ո՛չ էլ սպեղանի է դրվելու դրանց վրա եւ ո՛չ էլ զորանալու են ձեռքին սուր բռնելու
համար»։ 22 Ուստի Տերը՝ Աստված, այսպես է ասում. «Ահա ես փարավոնի՝ եգիպտացիների արքայի դեմ եմ. փշրելու եմ
նրա հզոր, մկանուտ ու ջլուտ բազուկները, նրա ձեռքից գցելու եմ սուրը։ 23 Եգիպտացիներին ցրիվ եմ տալու ազգերի մեջ,
նրանց սփռելու եմ երկրներով մեկ։ 24 Իսկ բաբելացիների արքայի բազուկները զորացնելու եմ, իմ սուրն էլ նրա ձեռքն եմ
տալու։ Եվ նա այն քաշելու է եգիպտացիների երկրի վրա, նրան ավարի է ենթարկելու, նրան կողոպտելու է։ 25 Զորացնելու
եմ բաբելացիների արքայի բազուկները, իսկ փարավոնի բազուկները թուլանալու են։ Եվ կիմանան, որ ես եմ Տերը, երբ


սուրս տամ բաբելացիների արքայի ձեռքը եւ նրան դուրս բերեմ եգիպտացիների երկրի վրա։ 26 Եգիպտացիներին ցրիվ
եմ տալու ազգերի մեջ, սփռելու եմ նրանց երկրներով մեկ։ Եվ բոլոր եգիպտացիները կիմանան, որ ես եմ Տերը»։
