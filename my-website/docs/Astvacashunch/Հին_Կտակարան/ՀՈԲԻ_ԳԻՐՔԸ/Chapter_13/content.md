
Ազատ երկխոսություն Տիրոջ հետ
(^1) _Ահա այս ամենը տեսել է իմ աչքը,
եւ լսել իմ ականջը։_
^2 _Ինչքան որ դուք գիտեք,
այնքան էլ ես գիտեմ,
եւ ձեզնից ավելի անմիտ չեմ։_
^3 _Սակայն ես պետք է Տիրոջ հետ խոսեմ,
նրա առջեւ փորձեմ արդարանալ, եթե կամենա։_
^4 _Բայց դուք բոլորդ անարդար բժիշկներ եք
եւ ողջացնում եք չարիքներ միայն։_
^5 _Երանի լռեք.
այդ ժամանակ գուցե ձեզ իմաստունի տեղ դնեն։_
^6 _Լսե՛ք իմ բերանի փաստարկները
եւ ակա՛նջ դրեք շրթունքներիս դատաստանին։_
^7 _Չէ՞ որ Տիրոջ առաջ եք խոսում,
նրա դեմ նենգ բաներ բարբառում։_
^8 _Պիտի ակնածե՞ք։
Դուք ինքներդ ձեզ դատավո՛ր եղեք։_
^9 _Լավ կլիներ, եթե ձեզ քններ։
Եթե ամեն արված իրեն վերագրեք,_
(^10) _Նա էլ ձեզ պակաս չի կշտամբելու.
եթե նույնիսկ ծածուկ՝ աչառու լինեք,_
(^11) _Իր արհավիրքը ձեզ չի՞ ահաբեկում,
Իր երկյուղը ձեզ չի՞ ցնցում։_
(^12) _Պերճանքը ձեր մոխրի պես կլինի,
մարմինը՝ կավի։_
(^13) _Լռե՛ք, որ ես էլ խոսեմ,
եւ անդորր գտնեմ իմ տանջվելուց։_
(^14) _Մարմինս առնեմ ատամներիս մեջ,
հոգիս ամփոփեմ ձեռքերի մեջ իմ։_
(^15) _Ամենազորը ձեռքը թե իջեցնի ինձ վրա
(սկսել էլ է),
չե՞մ խոսելու ես նրա առաջ եւ արդարանալու փորձեր անելու։_
(^16) _Կդառնա դա ինձ իբրեւ փրկություն,
որովհետեւ նրա առաջ նենգ բան չի կանգնի։_
(^17) _Լսե՛ք, անսացե՛ք խոսքերիս.
ի լուր ամենքիդ եմ ասում սա։_
(^18) _Մոտ եմ ահա իմ դատաստանին.
գիտեմ, արդար եմ երեւալու։_
(^19) _Ո՞վ է ոսոխն իմ, որ դեմ կանգնի ինձ.
որ կաշկանդվեմ եւ կամ էլ մեռնեմ։_
(^20) _Երկու բաներ են լոկ անհրաժեշտ ինձ,
եւ ես քո առջեւից չեմ թաքնվի։_
(^21) _Հե՛տ քաշիր ինձնից ձեռքդ.
եւ ահդ թող ինձ չսարսափեցնի։_


(^22) _Եվ եթե կանչես ինձ, կլսեմ քեզ,
թե խոսես ինձ հետ, պատասխան կտամ։_
(^23) _Որքա՞ն մեղք ունեմ, անօրենություն,
հասկացրո՛ւ ինձ՝ որքա՞ն են դրանք։_
(^24) _Ինչո՞ւ ես պահում դրանք ինձանից։
Ինձ քեզ թշնամի՞ ես համարում,_
(^25) _թե՞ քամուց շարժվող տերեւից ես վախենում,
կամ թե հակառա՞կ ես կանգնում ինձ՝
հողմավար խոտիս։_
(^26) _Իմ դեմ չար վճիռներ գրեցիր
ու վրաս գցեցիր մանկության մեղքերս։_
(^27) _Ոտքերս դրեցիր ոտնակոճղի մեջ,
հսկեցիր իմ գործերին,
քննեցիր նույնիսկ ոտնահետքերս,_
(^28) _մինչդեռ մարմինս է հին տիկի պես,
կամ էլ ցեցակեր՝ ձորձի պես»։_
