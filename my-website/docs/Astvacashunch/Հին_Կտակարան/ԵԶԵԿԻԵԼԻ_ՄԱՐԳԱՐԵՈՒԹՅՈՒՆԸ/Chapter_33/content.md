
Աստված Եզեկիելին պահակ է կարգում
Հակոբի որդիներին
(^1) Տիրոջ խոսքն ինձ ուղղվեց ու ասաց. (^2) «Մարդո՛ւ որդի, խոսի՛ր քո ժողովրդի որդիների հետ ու նրանց ասա՛. “Մի
երկիր կա, որի վրա սուր եմ բերելու։ Եվ այդ երկրի ժողովուրդն իր միջից մի մարդ է ընտրելու, նրան դետ է կարգելու։
(^3) Սա տեսնելու է, որ երկրի վրա սուր է գալիս, փող է փչելու եւ ազդարարելու է ժողովրդին։ 4 Ժողովուրդն անպայման
լսելու է փողի ձայնը, բայց չի զգուշանալու։ Եվ սուրը հասնելու, բռնելու է նրան. թող նրա արյունն իր գլխին լինի,^5 քանի
որ փողի ձայնը լսել էր, բայց չէր զգուշացել։ Թող նրա արյունն իր գլխին լինի։ Իսկ նա, ով զգուշացրել էր, փրկելու է իր
անձը։ 6 Իսկ եթե դետը տեսնի, որ սուրը գալիս է, բայց փողով նշան չտա, ժողովուրդն էլ չզգուշանա, վրա հասած սուրը
նրանցից մեկին բռնի, ապա սա իր անօրենության պատճառով բռնված կլինի. բայց սրա արյունը դետից եմ
պահանջելու”։ 7 Եվ դո՛ւ, մարդո՛ւ որդի. քեզ դետ կարգեցի Իսրայելի տան վրա։ Դու պիտի լսես իմ բերանի խոսքերը եւ
իմ կողմից նրանց պիտի զգուշացնես։ 8 Երբ ես մեղավորին ասեմ, թե՝ հաստատ կմեռնես, իսկ դու չխոսես ու
ամբարիշտին չզգուշացնես իր ճանապարհից, ինքը՝ անօրենն իր անօրենության մեջ կմեռնի, բայց նրա արյունը քեզնից
կպահանջեմ։ 9 Իսկ եթե ամբարիշտին նախօրոք ասես իր ճանապարհի մասին, որպեսզի հետ դառնա դրանից, բայց նա
հետ չկանգնի իր ճանապարհից, ինքն իր ամբարշտության մեջ կմեռնի, իսկ դու քո հոգին կփրկես»։
(^10) «Եվ դո՛ւ, մարդո՛ւ որդի, Իսրայելի տանն ասա՛. “Այսպես խոսե՛ք ու ասե՛ք. մեր մոլորություններն ու
անօրենությունները մեր մեջ են, եւ մենք դրանց մեջ մաշվում ենք, ինչպե՞ս ապրենք”։ 11 Նրանց ասա՛. “Կենդանի եմ ես,-
ասում է Ամենակալ Տերը,- եւ ամբարիշտի մահը չեմ կամենում, այլ նրա հետ կանգնելն իր չար ճանապարհից ու ապրելը։
Դարձե՛ք, հե՛տ դարձեք ձեր չար ճանապարհից. ինչո՞ւ մեռնեք, ո՛վ տուն Իսրայելի”։ 12 Եվ դո՛ւ, մարդո՛ւ որդի, քո ժողովրդի
որդիներին ասա՛. “Արդարի արդարությունը նրան չի փրկելու այն օրը, երբ մոլորվի, անօրենի անօրենությունն էլ նրան
չի չարչարելու այն օրը, երբ հետ կանգնի իր բոլոր անօրենություններից։ Արդարը չի կարողանալու փրկվել իր մեղանչելու
օրը։ 13 Երբ ես արդարին ասեմ՝ հաստատ ապրելու ես, իսկ նա էլ, հույսը դնելով իր արդարության վրա, անօրենություն
գործի, նրա բոլոր արդար գործերը չեն հիշվելու, այլ իր կատարած անօրենության համար մեռնելու է։ 14 Իսկ երբ ես
ամբարիշտին ասեմ՝ հաստատ մեռնելու ես, բայց նա հետ կանգնի իր մեղքերից, իրավունք եւ արդար գործ կատարի,
(^15) պարտապանին հետ տա գրավը, վերադարձնի հափշտակածը, ընթանա կյանքի պատվիրաններով,
անիրավություններ չգործի, հաստատ ապրելու է ու չի մեռնելու։ 16 Նրա գործած բոլոր մեղքերը չեն հիշվելու, որովհետեւ
իրավունք ու արդար գործ է կատարել, դրա համար էլ ապրելու է”։ 17 Քո ժողովրդի որդիներն ասում են. “Տիրոջ
ճանապարհն ուղիղ չէ”։ Իրենց ճանապարհն ուղիղ չէ։ 18 Երբ արդարն իր արդար ճանապարհից շեղվի եւ
անիրավություններ կատարի, դրանց պատճառով էլ մեռնելու է։ 19 Իսկ երբ մեղավորը հետ կանգնի իր անօրենությունից,
իրավունք ու արդար գործ կատարի, դրա շնորհիվ ապրելու է։ 20 Ա՞յս բանի համար եք ասում. “Տիրոջ ճանապարհն ուղիղ
չէ”։ Ձեզանից յուրաքանչյուրին իր ճանապարհի համեմատ եմ դատելու, ո՛վ տուն Իսրայելի»։
(^21) Մեր գերության տասներկուերորդ տարում՝ տասներորդ ամսին, ամսվա հինգերորդ օրը, Երուսաղեմից ազատված
մեկն ինձ մոտ եկավ ու ասաց. «Քաղաքը գրավված է»։ 22 Երեկոյան՝ մինչեւ նրա գալը, Տիրոջ ձեռքն ինձ վրա էր. նա բաց
արեց բերանս նախքան առավոտյան նրա՝ ինձ մոտ գալը։ Երբ բերանս բացեցի, այլեւս չէի կարող լուռ մնալ։ 23 Տիրոջ
խոսքն ինձ ուղղվեց ու ասաց.^24 «Մարդո՛ւ որդի, Իսրայելի երկրի ավերակների բնակիչներն ասում են. “Աբրահամը մեկ
հոգի էր ու երկիրը գրավեց, իսկ հիմա մենք շատ ենք, երկիրը մեզ է ժառանգություն տրվել, չժառանգե՞նք այն”։ 25 Ուստի
նրանց ասա՛. “Ամենակալ Տերն այսպես է ասում. քանի որ արյունոտ միս եք ուտում եւ աչքներդ գցում եք կուռքերին,
արյուն եք թափում, դեռ ուզում եք երկի՞րն էլ ժառանգել։ 26 Դա ձեզ համար սրով կլինի, որովհետեւ պղծություններ եք
կատարել, յուրաքանչյուրն իր մերձավորի կնոջն է պղծել։ Եվ դեռ ուզում եք երկի՞րն էլ ժառանգել”։ Ուստի ասա՛ նրանց.
“Տերը՝ Աստված, այսպես է ասում.^27 ես՝ Տերս, կենդանի եմ. ովքեր ավերակների մեջ լինեն, սրով են ընկնելու, ովքեր
դաշտի երեսին, անապատի գազաններին կեր են տրվելու, իսկ ովքեր պարիսպների մեջ կամ քարայրներում,
ժանտախտից են կոտորվելու։ 28 Երկիրն ավերի ու կործանման եմ մատնելու, եւ ոչնչանալու է նրա զորության


ամբարտավանությունը։ Ամայի են դառնալու Իսրայելի լեռները, որպեսզի չլինի թե որեւէ մեկն անցնի դրանցով։ 29 Եվ
կիմանան, որ ես եմ Տերը։ Նրանց երկիրն ավերակ եմ դարձնելու. այն ամայի է դառնալու իրենց կատարած բոլոր գարշելի
գործերի պատճառով”»։

Ժողովուրդը լսում է մարգարեի խոսքը, բայց չի կատարում
(^30) «Եվ դո՛ւ, մարդո՛ւ որդի. քո ժողովրդի որդիները շրջում են, քրթմնջում քեզ վրա պարիսպների մոտ, պալատների
դռներին եւ մեկը մյուսին, եղբայրն իր եղբորն ասում է. “Հավաքվենք գնանք եւ լսենք Տիրոջ կողմից ասված
պատգամները”։ 31 Հիմա գալիս են քեզ մոտ, ինչպես ժողովուրդն է հավաքվում. եւ իմ ժողովուրդը նստելու է քո առաջ,
լսելու է քո խոսքերը, սակայն չի կատարելու դրանք, որովհետեւ նրանց բերաններում սուտն է, եւ նրանց սրտերն իրենց
պղծությանն են հետեւում։ 32 Դու նրանց համար կլինես հորինված քաղցրաբարբառ երգի ձայնի պես. կլսեն խոսքերդ,
բայց չեն կատարի։ 33 Իսկ երբ գա, ասելու են՝ “Ահա հասել է”, ու կիմանան, որ մարգարե կար իրենց մեջ»։
