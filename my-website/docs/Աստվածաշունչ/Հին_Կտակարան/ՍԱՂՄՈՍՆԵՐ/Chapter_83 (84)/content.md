
(^1) _Դպրապետին՝ նվագարանով։ Սաղմոս Կորխի որդիների_
(^2) _Որքա՜ն սիրելի են քո հարկերը, Զորությունների՛ Տեր,
Հոգիս ցանկանում եւ փափագում է քո գավիթները._
(^3) _Սիրտս ու մարմինս ցնծում են կենդանի Աստծու առջեւ։_
(^4) _Քանզի ճնճղուկն իր բույնը գտավ, տատրակը՝ իր բույնը,
Որտեղ իր ձագերը պիտի դնի։
Քո սեղանը, Տե՛ր զորությունների,
Թագավո՛ր իմ եւ Աստվա՛ծ իմ։_
(^5) _Երանի՜ բոլորին, որ բնակվում են Տիրոջ տանը.
Նրանք պիտի օրհնեն քեզ հավիտյանս հավիտենից։_
(^6) _Երանի՜ մարդուն, որի օգնությունը քեզանից է,
Եվ միտք դրեց ելնել տրտմության հովտից_
(^7) _Դեպի այն վայրը, որտեղ ուխտեց։
Օրենսդիրը օրհնություն պիտի ստանա,_
(^8) _Զորությունից զորություն պիտի ընթանա,
Եվ հրեշտակների Աստվածը պիտի երեւա Սիոնում։_
(^9) _Տե՛ր, Աստվա՛ծ զորությունների, լսի՛ր աղոթքներս,
Ակա՛նջ արա, Հակոբի՛ Աստված։_
(^10) _Հաճելի ես դու մեզ, տե՛ս, Աստվա՛ծ, եւ նայի՛ր քո օծյալի երեսին։_
(^11) _Որովհետեւ մեկ օրը քո գավիթների մեջ
Ինձ համար ավելի լավ է, քան հազարները։
Ես նախընտրեցի Աստծու տան շեմին մնալ,
Քան մեղավորների հարկերում բնակվել։_
(^12) _Տերը՝ մեր Աստված, ողորմություն եւ ճշմարտություն է սիրում։
Նա շնորհք եւ փառք պիտի տա։
Տերն իր ողորմությունը չի պակասեցնի նրանցից,
Ովքեր անբծությամբ են ընթանում։_
(^13) _Տե՛ր Աստված զորությունների,
Երանի՜ մարդուն, որ վստահում է քեզ։_

