
Նախազգուշացում կեղծավորության դեմ
( Մտթ. 10.26-31)
(^1) Մինչ Հիսուսի շուրջը բյուրավոր ժողովուրդ հավաքվեց՝ իրար կոխոտելու աստիճան, նա սկսեց իր աշակերտներին
ասել. «Նախ դուք ձեզ զգո՛ւյշ պահեք փարիսեցիների խմորից, որ կեղծավորությունն է,^2 որովհետեւ չկա ծածուկ բան, որ
չհայտնվի, եւ գաղտնի բան, որ չիմացվի,^3 որովհետեւ ինչ որ խավարի մեջ ասեք, լսելի պիտի լինի լույսի մեջ. եւ ինչ որ
գաղտնի փսփսաք, հայտնի կդառնա։ 4 Բայց ասում եմ ձեզ՝ իմ սիրելիներին, մի՛ զարհուրեք նրանցից, որ մարմինն են
սպանում եւ դրանից հետո ավելի բան անել չեն կարող,^5 այլ ցույց կտամ ձեզ, թե ումի՛ց պետք է վախենաք։ Վախեցե՛ք
Նրանից, ով ձեր մահից հետո ձեզ գեհեն նետելու իշխանություն ունի։ Այո՛, ասում եմ ձեզ, վախեցե՛ք նրանից։ 6 Հինգ
ճնճղուկը երկու դահեկանի է վաճառվում, սակայն նրանցից ոչ մեկը Աստծու առաջ մոռացված չէ։ 7 Նույնիսկ ձեր գլխի
բոլոր մազերը հաշվված են. մի՛ վախեցեք, որովհետեւ դուք շատ ավելի արժեք, քան ճնճղուկները»։
( _Մտթ_. 10.32-33, 12.32, 10.19-20)
(^8) «Ասում եմ ձեզ, ով մարդկանց առաջ խոստովանի ինձ, Մարդու Որդին էլ նույնը կանի նրանց վերջին դատաստանին
Աստծու հրեշտակների առաջ։ 9 Իսկ ով մարդկանց առաջ ինձ ուրանա, վերջին դատաստանին Աստծու հրեշտակների
առաջ պիտի ուրացվի։ 10 Ով Մարդու Որդու դեմ վիրավորական բան ասի, նրան պիտի ներվի, բայց ով Սուրբ Հոգուն
հայհոյի, նրան չպիտի ներվի։ 11 Իսկ երբ ձեզ տանեն ժողովարանների, կառավարիչների եւ իշխանավորների առաջ, մի՛
մտահոգվեք, թե ինչպե՛ս կամ ի՛նչ պատասխան պիտի տաք եւ կամ ի՛նչ պիտի ասեք,^12 որովհետեւ Սուրբ Հոգին նույն
ժամին կհուշի ձեզ, թե ի՛նչ պետք է խոսել»։
(^13) Ժողովրդի միջից մեկն ասաց նրան. «Վարդապե՛տ, ասա՛ եղբորս, որ ժառանգությունն ինձ հետ բաժանի»։ 14 Եվ նա
ասաց նրան. «Ո՛վ մարդ, ինձ ո՞վ դատավոր կամ բաժանարար կարգեց ձեզ վրա»։ 15 Ապա ժողովրդին ասաց. «Տեսե՛ք, որ
զգույշ լինեք ամեն տեսակ ագահությունից, որովհետեւ մարդու կյանքն իր կուտակած հարստության մեջ չէ»։ 16 Եվ նրանց
մի առակ պատմեց՝ ասելով. «Մի մեծահարուստի արտերն առատ բերք տվեցին.^17 եւ նա խորհեց իր մտքում ու ասաց.
“Տեսնեմ ի՛նչ կարող եմ անել, քանի որ բերքս կուտակելու տեղ չկա։ 18 Գիտեմ, թե ի՛նչ պետք է անեմ. կքանդեմ իմ
շտեմարանները եւ ավելի մեծերը կշինեմ ու այնտեղ կհավաքեմ ցորենը եւ իմ ամբողջ բարիքները։ 19 Եվ ինքս ինձ կասեմ՝
“Ո՛վ մարդ, շատ տարիների համար ամբարված բազում բարիքներ ունես, հանգի՛ստ արա, կե՛ր, խմի՛ր եւ ուրա՛խ եղիր”։
(^20) Աստված նրան ասաց. “Անմի՛տ, հենց այս գիշեր հոգիդ քեզնից պահանջելու են, իսկ ինչ պատրաստել ես, ո՞ւմն է
լինելու”։ 21 Նույնպես է նաեւ նա, ով իր անձի համար ժամանակավոր գանձ կհավաքի եւ չի հարստանա այն ամենով, որ
հաճելի է Աստծուն»։
( _Մտթ_. 6.25-34)
(^22) Եվ իր աշակերտներին ասաց. «Դրա համար էլ ասում եմ ձեզ. հոգ մի՛ արեք ձեր կյանքի համար, թե ի՛նչ եք ուտելու,
կամ մարմնի համար, թե ի՛նչ եք հագնելու,^23 որովհետեւ ձեր կյանքն ավելի կարեւոր է, քան կերակուրը, եւ ձեր մարմինը
ավելի կարեւոր է, քան հագուստը։ 24 Նայե՛ք ագռավներին, որոնք ո՛չ սերմանում են եւ ո՛չ հնձում, որոնք ո՛չ շտեմարաններ
ունեն եւ ո՛չ էլ ամբարներ, բայց Աստված կերակրում է նրանց. որքա՜ն առավել ձեզ հոգ կտանի, որ շատ ավելի արժեք,
քան թռչունները։ 25 Ձեզնից ո՞վ անգամ ամեն միջոց գործի դնելով կկարողանա իր կյանքը մի քիչ երկարացնել։ 26 Արդ,
եթե փոքր բանի մեջ անկարող եք, այլ բաների համար ինչո՞ւ եք հոգս անում։ 27 Նայե՛ք շուշանին՝ ինչպե՛ս է աճում. ո՛չ
աշխատում է եւ ո՛չ հյուսում։ Ասում եմ ձեզ՝ Սողոմոնն իսկ իր ամբողջ փառքի մեջ նրանցից ոչ մեկի նման չհագնվեց։
(^28) Եթե Աստված այդպե՛ս է հագցնում խոտը, որ այսօր բաց դաշտի մեջ է եւ վաղը հնոց է նետվելու, որչա՜փ առավել ձեզ
պիտի հագցնի, թերահավատնե՛ր։ 29 Եվ դուք մի՛ մտահոգվեք, թե ի՛նչ եք ուտելու կամ ի՛նչ եք խմելու, եւ մի՛ մտատանջվեք,


(^30) որովհետեւ այդ ամենը փնտրում են նրանք, ովքեր չեն վստահում Աստծուն։ Իսկ ձեր Հայրը գիտե, որ այդ ամենը պետք
է ձեզ։ 31 Այլ Աստծու արքայությո՛ւնը փնտրեք, եւ մնացածը ավելիով կտրվի ձեզ»։
( _Մտթ_. 6.19-21)
(^32) «Մի՛ վախեցիր, փոքրի՛կ հոտ, որովհետեւ ձեր Հայրը բարեհաճեց տալ ձեզ արքայությունը։ 33 Վաճառե՛ք ձեր
ինչքերը եւ ողորմությո՛ւն տվեք. եւ ձեզ համար պատրաստե՛ք չհնացող քսակներ եւ անհատնում գանձեր երկնքում, ուր ո՛չ
գողն է մոտենում, եւ ո՛չ ցեցն է փչացնում.^34 որովհետեւ, որտեղ ձեր գանձն է, այնտեղ եւ ձեր սրտերը կլինեն»։
(^35) «Թող ձեր գոտիները մեջքներիդ պնդված լինեն, եւ ճրագներդ՝ վառված։ 36 Եվ դուք նմանվե՛ք այն ծառաներին,
որոնք սպասում են իրենց տիրոջը, թե ե՛րբ կվերադառնա հարսանիքից, որպեսզի, երբ գա եւ բախի դուռը, իսկույն բաց
անեն։ 37 Երանի՜ այն ծառաներին, որոնց արթուն կգտնի տերը, երբ գա։ Ճշմարիտ եմ ասում ձեզ, որ նա գոտի կկապի
մեջքին, սեղան կնստեցնի նրանց եւ կանցնի նրանց ծառայելու։ 38 Երանի՜ նրանց, որոնց տերը, գալով կեսգիշերին կամ
ավելի ուշ, նրանց արթուն կգտնի։ 39 Բայց այն էլ իմացե՛ք, որ եթե տանտերը գիտենար, թե գողը ո՛ր ժամին կգա, թույլ չէր
տա, որ իր տունը կտրեն։ 40 Դուք էլ պատրա՛ստ եղեք, որովհետեւ այն ժամին, երբ չեք սպասի, կգա Մարդու Որդին»։
( _Մտթ_. 24.45-51)
(^41) Պետրոսն ասաց. «Տե՛ր, մե՞զ համար ասացիր այդ առակը, թե՞ բոլորի համար»։ 42 Տերն ասաց. «Ո՞վ է այն
հավատարիմ եւ իմաստուն տնտեսը, որին իր տերը իր ծառաների վրա վերակացու կարգեց ժամանակին հասանելիք
վարձը տալու համար։ 43 Երանի՜ է այն ծառային, որին իր տերը, երբ գա, այդպես արած կգտնի։ 44 Արդարեւ, ասում եմ ձեզ,
որ նրան իր բոլոր ինչքերի վրա վերակացու կկարգի։ 45 Իսկ եթե այդ ծառան իր սրտում ասի՝ “Իմ տերն ուշանում է գալ”,
եւ սկսի ծեծել ծառաներին եւ աղախիններին, ուտել, խմել եւ հարբել,^46 այդ ծառայի տերը կգա չսպասված օրը եւ չիմացած
ժամին. նրան շատ խիստ կպատժի եւ կգցի այն վայրը, որտեղ պատժվում են անհավատները։ 47 Այն ծառան, որ գիտի իր
տիրոջ կամքը, բայց նրա կամքի համաձայն չի գործում, խիստ կպատժվի։ 48 Իսկ ով չգիտի իր տիրոջ կամքը եւ պատժի
արժանի գործ կատարի, ավելի թեթեւ կպատժվի. նրան, ում շատ է տրված, նրանից շատ էլ կպահանջվի, եւ ում ավելի
շատ է վստահված, նրանից շատ ավելին կպահանջվի»։
( _Մտթ_. 10.34-36)
(^49) «Երկրի վրա կրակ գցելու եկա. եւ ինչքա՜ն լավ կլիներ, որ արդեն իսկ բորբոքված լիներ։ 50 Սակայն մի փորձություն
ունեմ անցնելու եւ ինչպե՜ս եմ շտապում, որ կատարվի։ 51 Կարծում եք, թե եկա երկրին խաղաղությո՞ւն բերելու. ասում
եմ ձեզ, իմ գալը բաժանում պիտի բերի։ 52 Որովհետեւ մեկ տան մեջ այսուհետեւ հինգ հոգի իրարից բաժանված պիտի
լինեն. երեքը՝ երկուսի դեմ, եւ երկուսը՝ երեքի։
(^53) _Հայրը պիտի հակառակվի որդուն,
եւ որդին՝ Հորը,
մայրը՝ աղջկան, եւ աղջիկը՝ մորը,
սկեսուրը՝ հարսին, եւ հարսը՝ իր սկեսրոջը (հմմտ. Միք. 7.6)»։
Կանխատեսել ժամանակների նշանները
(Մտթ. 16.2-3)_
(^54) Ժողովրդին էլ ասաց. «Երբ տեսնում եք, որ արեւմուտքից ամպ է ելնում, ասում եք, թե՝ անձրեւ կգա։ Եվ այդպես էլ
լինում է։ 55 Եվ երբ հարավի քամին է փչում, ասում եք, թե՝ խորշակ կլինի։ Եվ այդպես էլ լինում է։ 56 Կեղծավորնե՛ր, երկնքի
եւ երկրի երեւույթները քննել գիտեք, իսկ ներկա ժամանակի խորհուրդը ինչպե՞ս չեք կարողանում քննել։ 57 Ինչո՞ւ դուք
անձնապես արժանին չեք ընտրում։ 58 Երբ օրինակի համար քո թշնամու հետ գնաս դատավորի մոտ, ճանապարհին, մինչ
ժամանակ կա, հաշտվի՛ր նրա հետ, որովհետեւ գուցե նա քեզ քարշ տա դատավորի մոտ, եւ դատավորը քեզ բանտապահի
ձեռքը հանձնի, իսկ բանտապահն էլ՝ բանտ նետի։ 59 Ասում եմ քեզ, այնտեղից դուրս չես գա, մինչեւ վերջին լուման
չվճարես»։
