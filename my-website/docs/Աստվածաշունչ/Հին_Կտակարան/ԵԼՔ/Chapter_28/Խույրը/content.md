
Քահանաների զգեստները
( Ելք 39.1-30)
(^1) «Դու Իսրայելի որդիներից քեզ մոտ կբերես քո եղբայր Ահարոնին, նրա հետ նաեւ նրա որդիներին, որ ինձ համար
քահանայություն անեն Ահարոնը եւ նրա որդիներ Նադաբը, Աբիուդը, Եղիազարն ու Իթամարը։ 2 Քո եղբայր Ահարոնի
համար սրբազան զգեստներ կպատրաստես պատվավոր եւ փառավոր ծառայության համապատասխան։ 3 Դու կխոսես
մտքով իմաստուն բոլոր մարդկանց հետ, որոնց ես իմաստության հոգով եմ լցրել, որ նրանք Ահարոնի սրբազան
հանդերձանքը պատրաստեն, որ դրանք սրբացնեմ եւ դրանցով նա քահանայության պաշտոն կատարի ինձ համար։ 4 Այս
է այն հանդերձանքը, որ նրանք պիտի պատրաստեն. լանջապանակը
[15]
, պատմուճանը, եփուդը՝ ուսերի եւ լանջի
համար, բեհեզյա շապիկը, խույրը եւ գոտին։ Սրբազան զգեստներ թող պատրաստեն քո եղբայր Ահարոնի ու նրա
որդիների համար, որպեսզի ինձ համար քահանայություն անեն։ 5 Նրանք թող վերցնեն ոսկի, կապույտ, ծիրանի ու
կարմիր մանվածք եւ նրբահյուս բեհեզ։
(^6) Եփուդը թող պատրաստեն մաքուր ոսկուց, կապույտ, ծիրանագույն եւ կարմիր մանվածքից եւ նրբահյուս բեհեզից՝
հմտորեն ասեղնագործված։ 7 Թող լինեն երկու կտորներ, որոնք կարող են իրար կապվել երկու ծայրերից։ 8 Եփուդի
վերեւի մասը նույն ձեւով պետք է պատրաստված լինի՝ մաքուր ոսկուց, կապույտ, ծիրանագույն եւ կարմիր մանվածքից
եւ նրբահյուս բեհեզից։ 9 Զմրուխտե երկու ակնաքար կվերցնես եւ դրանց վրա կփորագրես Իսրայելի որդիների
անունները։ 10 Նրանցից վեցի անունները կփորագրես մի ակնաքարի վրա եւ մյուս վեցինը՝ երկրորդ ակնաքարի վրա՝ ըստ
իրենց ցեղերի։ 11 Դա ակնագործների արվեստին վայել մի գործ պետք է լինի։ Իսրայելի որդիների անունները կքանդակես
երկու ակնաքարերի վրա այնպես, ինչպես կնիքներն են քանդակում։ Դրանց շուրջը ոսկով կզարդարես։ 12 Երկու
ակնաքարերը կզետեղես եփուդի երկու ուսերի վրա. այդ ակնաքարերը խորհրդանիշ են Իսրայելի որդիների։ Ահարոնը,
ի հիշատակ նրանց, Աստծու առաջ իր երկու ուսերի վրա պետք է բարձրացնի Իսրայելի որդիների անունները։
(^13) Վահանակներ կպատրաստես մաքուր ոսկուց։ 14 Կհյուսես երկու շղթա՝ մաքուր ոսկուց, ասեղնագործված
ծաղիկներով, եւ շղթաները կամրացնես օղակներին՝ ուսակապերի մոտ, նրանց առջեւի կողմից»։
( _Ելք_ 39.8-21)
(^15) «Դատաստանի լանջապանակը հմտորեն ասեղնագործված կանես եփուդի նման՝ ոսկուց, կապույտ, ծիրանագույն
եւ կարմիր մանվածքից եւ նրբահյուս բեհեզից։ 16 Կպատրաստես այն քառակուսի՝ մեկ թիզ երկարությամբ եւ մեկ թիզ
լայնությամբ կտորից։ 17 Դրա վրա ակնաքարերը կշարես չորս շարք ընդելուզվածքով։ Ակնաքարերի շարքերն այսպես
թող լինեն. առաջինը՝ զմրուխտ, սարդիոն եւ տպազիոն՝ մեկ շարքով։ 18 Երկրորդ շարքը՝ նռնաքար, շափյուղա եւ հասպիս։
(^19) Երրորդ շարքը՝ գոճազմ, ագատ եւ սուտակ։ 20 Չորրորդ շարքը՝ հակինթ, բյուրեղ եւ եղնգաքար։ Դրանք թող
դասավորվեն ըստ իրենց նշված շարքերի՝ ընդելուզված, ոսկով ամրացված։ 21 Իսրայելի որդիների անուններով
փորագրված ակնաքարերը թող լինեն տասներկուսը՝ ըստ նրանց անունների թվի։ Յուրաքանչյուրն ըստ այդ տասներկու
ցեղերի թող ունենա իր անունը։ 22 Լանջապանակի վրա մաքուր ոսկուց շինված ոլորուն շղթա կպատրաստես։
(^23) Լանջապանակի վրա երկու շղթա կպատրաստես ոսկուց եւ երկու ոսկյա օղակներ կամրացնես լանջապանակի երկու
ծայրերին։ 24 Երկու ոսկե շղթաները կանցկացնես լանջապանակի ծայրերին ամրացված երկու օղակների մեջ։ 25 Երկու
շղթաների երկու ծայրերը կմտցնես երկու օղակների մեջ եւ եփուդի առջեւի կողմից տանելով՝ կանցկացնես եփուդի
հետեւի կողմը։ 26 Երկու ոսկե օղակներ էլ կպատրաստես եւ դրանք կամրացնես լանջապանակի ներքեւի երկու ծայրերին՝
եփուդին կցված եզրերին։ 27 Երկու ոսկե այլ օղակներ կպատրաստես եւ դրանք կանցկացնես եփուդի երկու ուսերին
ներքեւի կողմից՝ միմյանց դեմ դիմաց։ Դրա կոճակները թող լինեն եփուդի գոտու վրա։ 28 Լանջապանակի ու եփուդի
օղակների միջով կապույտ թել անցկացնելով՝ դրանք թող պինդ ամրացվեն իրար այնպես, որ լանջապանակը լինի
եփուդի գոտու վրա եւ եփուդից չառանձնանա։ 29 Երբ Ահարոնը սրբարան մտնի, նա իր կրծքի վրա թող կրի Իսրայելի
որդիների անուններով քանդակված դատաստանի լանջապանակը, որպեսզի Աստծու առաջ հավիտենապես պահպանի
նրանց հիշատակը։ 29 ա Դատաստանի լանջապանակին կամրացնես շղթաների ծայրերը եւ լանջապանակի երկու
կողմերից կկապես։ Երկու օղակ կդնես եփուդի երկու ուսերին՝ առջեւի կողմից եւ ներքեւից։ 30 Դատաստանի
լանջապանակի վրա կդնես Հայտնությունն ու Ճշմարտությունը[16] [* _Ուրիմ եւ Թումիմ_ ]։ Դա թող լինի Ահարոնի կրծքի
վրա, երբ նա, սրբարան մտնելով, ներկայանա Տիրոջը։ Ահարոնը Տիրոջ առաջ իր կրծքի վրա միշտ թող կրի Իսրայելի
որդիների դատաստանի լանջապանակը»։


Քահանայական սրբազան այլ զգեստներ
( Ելք 39.22-31)
(^31) «Պատմուճան կպատրաստես ամբողջությամբ կապույտ թելով հյուսված կտավից։ 32 Դրա վերին մասը
շուրջանակի կլոր կտրելով՝ բացվածք կթողնես։ Միացման տեղերը ամբողջական՝ մեկ կտոր թող լինեն, որպեսզի այդ
զգեստը չպատռվի։ 33 Պատմուճանի ներքեւի քղանցքին մանված կապույտ, ծիրանի ու կարմիր թելերով եւ նրբահյուս
բեհեզով նռան ծաղկաբողբոջներ կգործես։ Դրանք կգործես պատմուճանի ներքեւի քղանցքների շուրջբոլորը։ Այդ
զարդերը թող ունենան նռան ծաղկաբողբոջի ձեւը, եւ դրանց միջեւ շուրջանակի ոսկե զանգակներ թող լինեն։ 34 Ոսկե
զանգակներն ու նռան ծաղկաբողբոջները շուրջանակի թող զարդարեն պատմուճանի ներքեւի քղանցքները։ 35 Դա թող
հագնի Ահարոնը, որպեսզի երբ պաշտամունք է կատարում, Տիրոջ առաջ սրբարան մտնելիս ու ելնելիս լսվեն դրանց
արձակած ձայները, եւ Ահարոնը չմեռնի։
(^36) Մաքուր ոսկուց թիթեղ կպատրաստես եւ դրա վրա, ինչպես կնիքի վրա են փորագրում, “Ընծայված Տիրոջը”
կփորագրես։ 37 Այն կամրացնես նրբահյուս կապույտ ժապավենի վրա։ 38 Դա կկապես Ահարոնի գլխին դրվող խույրի
ճակատին։ Ահարոնը թող իր վրա վերցնի այն բոլոր մեղքերը, որ Իսրայելի որդիները կգործեն սուրբ բաներ
ընծայաբերելու ժամանակ։ Դա միշտ Ահարոնի ճակատին պետք է լինի, որպեսզի այդ ընծաները ընդունելի լինեն
Տիրոջը։
(^39) Պատմուճանը բեհեզից կպատրաստես։ Բեհեզից կպատրաստես նաեւ ապարոշն ու նախշազարդ գոտին։
(^40) Ահարոնի որդիների համար պատմուճաններ, գոտիներ ու ապարոշներ կպատրաստես՝ պատվի եւ փառքի համար։
(^41) Դրանք կհագցնես քո եղբայր Ահարոնին ու նրա որդիներին։ Կօծես նրանց, կնվիրագործես նրանց ձեռքերն ու
կսրբագործես նրանց, որպեսզի ինձ համար քահանայություն անեն։
(^42) Նրանց համար կտավից անդրավարտիքներ կպատրաստես, որպեսզի դրանք, նրանց մեջքից մինչեւ սրունքները
հասնելով, ծածկեն նրանց ամոթույքը։ 43 Ահարոնն ու նրա որդիները թող հագնեն այն, երբ մտնեն Վկայության խորանը
կամ երբ պաշտամունք կատարելու համար մոտենան սուրբ սեղանին։ Նրանք մեղք թող չգործեն, որպեսզի չմեռնեն։ Դա
թող լինի հավիտենական օրենք իր եւ իրեն հաջորդող սերնդի համար»։
