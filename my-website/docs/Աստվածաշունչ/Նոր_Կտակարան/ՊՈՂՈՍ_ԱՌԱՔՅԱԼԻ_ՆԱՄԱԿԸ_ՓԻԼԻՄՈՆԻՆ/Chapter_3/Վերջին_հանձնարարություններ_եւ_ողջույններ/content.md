
Քրիստոնեական վարք
(^1) Հիշեցրո՛ւ նրանց, որ իշխանություններին ու պետություններին հնազանդվեն ու հպատակվեն եւ պատրաստ լինեն
ամեն բարի ծառայության.^2 ոչ ոքի չչարախոսել, չկռվել, հեզահամբույր լինել, բոլոր մարդկանց հանդեպ քաղցրություն
ցուցաբերել.^3 որովհետեւ ժամանակին մենք էլ էինք անմիտ, անհնազանդ, մոլորված, ծառայում էինք ցանկությունների
եւ պեսպես անառակությունների, ապրում էինք չարությամբ եւ նախանձով, ատելի էինք ուրիշներին եւ ատում էինք
միմյանց։ 4 Բայց երբ մեր Փրկչի՝ Աստծու բարությունն ու մարդասիրությունը հայտնվեց,^5 նա մեզ փրկեց ոչ թե մեր


կատարած արդար գործերի համար, այլ իր ողորմության, վերստին ծննդյան ավազանի միջոցով եւ Սուրբ Հոգու
նորոգությամբ,^6 որ Աստված առատությամբ մեզ վրա թափեց մեր Փրկչի՝ Հիսուս Քրիստոսի միջոցով,^7 որպեսզի նրա
շնորհով արդարացած հույսի համաձայն՝ ժառանգներ լինենք հավիտենական կյանքի։ 8 Այս խոսքն արժանահավատ է,
եւ ուզում եմ, որ դու շեշտը դնես այս բաների վրա, որպեսզի Աստծուն հավատացողները ջանք թափեն բարի գործեր
կատարելու, որովհետեւ այդ է բարին եւ մարդկանց համար օգտակարը։ 9 Իսկ հիմար վեճերը, տոհմաբանությունները,
հակաճառությունները եւ օրենքի շուրջ ծագած կռիվները հեռո՛ւ վանիր, որովհետեւ դրանք անօգուտ ու սնոտի են։

(^10) Հեռո՛ւ մնա հերձվածող մարդուց մեկ կամ երկու անգամ նրան խրատելուց հետո. (^11) իմացի՛ր, որ այդպիսին շեղված է եւ
մեղանչում է՝ ինքն իրեն դատապարտելով։
(^12) Երբ քեզ մոտ ուղարկեմ Արտեմասին կամ Տյուքիկոսին, շտապի՛ր գալ ինձ մոտ՝ Նիկոպոլիս, որովհետեւ մտադիր
եմ այնտեղ ձմեռել։ 13 Զենոնին՝ Օրենքի ուսուցչին, եւ Ապողոսին շտապ ճանապարհի՛ր, այնպես որ նրանք ոչ մի բանի
պակասը չունենան։ 14 Մերոնք էլ թող սովորեն բարի գործերի հետամուտ լինել անհրաժեշտ կարիքների հարցում,
որպեսզի անօգուտ չլինեն։
(^15) Քեզ ողջունում են բոլոր նրանք, որ ինձ հետ են։ Ողջունի՛ր մեզ հավատով սիրողներին։ Աստծու շնորհը ձեր բոլորի
հետ։

