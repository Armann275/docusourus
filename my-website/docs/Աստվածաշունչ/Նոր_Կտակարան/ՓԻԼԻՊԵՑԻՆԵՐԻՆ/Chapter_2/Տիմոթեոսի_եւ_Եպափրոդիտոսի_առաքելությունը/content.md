
Քրիստոսի խոնարհությունը եւ մեծությունը
(^1) Արդ, եթե կա մխիթարություն Քրիստոսով, եթե կա սիրո սփոփանք, եթե կա Հոգու հաղորդություն, եթե կա
գթություն եւ ողորմություն,^2 լիակատա՛ր դարձրեք իմ ուրախությունը. նո՛ւյնը խորհեք, նույն սե՛րն ունեցեք ձեր մեջ,
եղե՛ք միաշունչ, միախորհուրդ։ 3 Մի՛ արեք որեւէ բան հակառակության ոգով, ոչ էլ որեւէ բան՝ սնապարծությամբ, այլ
ամեն ոք մյուսներին, խոնարհությամբ, թող ավելի լավ համարի, քան ինքն իրեն,^4 միայն իր շահը չփնտրի, այլ
յուրաքանչյուր ոք՝ նաեւ ընկերոջ շահը։ 5 Ձեզնից յուրաքանչյուրը թող ա՛յն զգա, որ Քրիստոս Հիսուսի մեջ է,^6 որ, լինելով
Աստծու կերպարանքով, Աստծուն հավասար լինելը հափշտակություն չհամարեց,^7 այլ ինքն իրեն ունայնացրեց՝ ծառայի
կերպարանք առնելով, մարդկանց նման դառնալով եւ մարդկային տեսքով հայտնվելով։
(^8) Ինքն իրեն խոնարհեցրեց՝ հնազանդ լինելով մինչեւ մահ եւ այն էլ՝ խաչի մահ։
(^9) Դրա համար էլ Աստված նրան առավել բարձրացրեց եւ նրան շնորհեց անուն, որ վեր է բոլոր անուններից, (^10) որպեսզի
Հիսուս Քրիստոսի անվանն ամեն ծունկ խոնարհվի՝ թե՛ երկնավորների, թե՛ երկրավորների եւ թե՛
սանդարամետականների,^11 եւ ամեն լեզու խոստովանի, որ Հիսուս Քրիստոսը Տե՛ր է՝ ի փառս Հայր Աստծու։
(^12) Հետեւաբար, սիրելինե՛րս, ինչպես որ ամեն տեսակետից հնազանդ եղաք, ոչ միայն իմ գալստյան ժամանակ, այլ
առավել եւս այժմ, երբ հեռու եմ ձեզնից, ահով ու դողով աշխատե՛ք ինքներդ ձեր փրկության համար։ 13 Որովհետեւ
Աստված է, որ ներգործում է ձեր մեջ կամենալն ու կատարելն իր բարեհաճ ծրագրի։
(^14) Ամեն ինչ արե՛ք առանց տրտնջալու եւ հակաճառելու, (^15) որպեսզի լինեք անբասիր ու անարատ, Աստծու որդիներ,
անմեղ՝ կամակոր ու խոտորված սերնդի մեջ։ Նրանց մեջ պիտի երեւաք ինչպես լուսատուներն աշխարհում՝ 16 կենաց
խոսքն ամուր պահելով, որ իմ պարծանքը կլինի Քրիստոսի օրը, որ զուր տեղը չվազեցի եւ զուր տեղը չաշխատեցի։
(^17) Բայց եթե նույնիսկ ընծայաբերվեմ ձեր հավատի համար, որ դուք որպես զոհ Աստծուն եք մատուցում, ուրախ եմ եւ
ուրախակից ձեր բոլորին։ 18 Դուք նույնպես ուրախացե՛ք եւ ուրախակի՛ց եղեք ինձ։
(^19) Բայց հույս ունեմ Տեր Հիսուսով՝ Տիմոթեոսին շուտափույթ ուղարկելու ձեզ մոտ, որպեսզի իմ սիրտն էլ հանգիստ
լինի, երբ ձեր լուրերն իմանամ.^20 որովհետեւ նրա նման սրտակից մեկը չունեմ, որ հարազատաբար հոգա ձեզ համար։
(^21) Մյուս բոլորն իրենց շահն են փնտրում եւ ո՛չ Հիսուս Քրիստոսինը։ 22 Բայց դուք եւս գիտեք նրա հավատարմությունը,
որովհետեւ ինչպես զավակը հորը կծառայեր, այնպես էլ նա ինձ հետ Ավետարանին ծառայեց։ 23 Արդ, հույս ունեմ նրան
ուղարկելու, հենց որ վիճակս հստականա։ 24 Բայց համոզմունք ունեմ Տիրոջով, որ ինքս էլ շուտով կգամ։
(^25) Անհրաժեշտ համարեցի ձեզ մոտ ուղարկել Եպափրոդիտոսին՝ իմ եղբորը, գործակցին ու զինակցին, որին դուք
ուղարկել էիք իմ կարիքները հոգալու համար,^26 որովհետեւ նա էլ սաստիկ կարոտով փափագում էր ձեզ ամենքիդ տեսնել
եւ մտահոգված էր, որ դուք լսել էիք իր հիվանդանալու մասին։ 27 Իսկապես մերձիմահ հիվանդացավ, բայց Աստված
ողորմեց նրան եւ ոչ միայն նրան, այլեւ ինձ, որպեսզի տրտմություն տրտմության վրա չունենամ։ 28 Ահա թե ինչու շտապ
ուղարկեցի նրան, որպեսզի, նրան դարձյալ տեսնելով, ուրախանաք, ես էլ այլեւս չտրտմեմ։ 29 Նրան Տիրոջով ընդունե՛ք
լիակատար ուրախությամբ եւ այդպիսիներին պատվեք,^30 որովհետեւ Տիրոջ գործի համար մինչեւ մահվան դուռը հասավ՝
կյանքը վտանգելով, որպեսզի ինձ ծառայելու հարցում ձեր պակասը լրացնի։
