
Նրանց հետ, որոնք արիւնով ներկուած` անցան
կրակի ու սրի միջով`
Կան քեզ հետեւող, Որդի՛դ Աստծոյ, ե՛ւ
սրբակենցաղ հայրեր մենակեաց,
Որոնք անպարտելի քաջութեամբ եւ անպատիր
զգաստութեամբ
Արիաբար մարտնչելով դժնյա եւ գոռոզ մարմնի
բռնութեան դէմ,
Անմարմին Բելիարին հալածեցին.
Եւ աշխարհային կեանքի ասպարիզում,
մշտամարտ մրցութեամբ,
Առանց ծանրաբեռնուածութեան տաղտկութեան,
Լայնածաւալ աշխարհի ալեծուփ ծովից
Թռցնելով թեթեւ հոգիներն իրենց մարմնի ծանր


տապանակով`
Նաւահանգի՜ստն հասան կեանքի.
Եւ, որպէս վերին վիճակի սիրահարներ, առանց
հետինների վրայ մտածելու,
Յաղթանակի թագն իրենց գլուխը դրին
համարձակօրէն,
Պճնուած իսկապէս պայծառ ճոխութեամբ:
Այդ սուրբ հայրերի աղօթքներով արժանաւոր եւ
խնդրանքներով նուիրական,
Նրանց հետ` քեզ մօտ ընդունիր նաեւ ինձ`
մեղաւորիս:
