
Ի՜նձ նայիր, զօրե՛ղ ամենակարող,
Որ չարութիւններս փախուստ տան ինձնից, եւ գա
քո բարին փոխարինելու:
Հրամայիր, գթա՛ծ, խնամակալ, գովեալ, լո՜յս
անշիջելի,
Որ զօրութեամբդ անհուն նորոգուի
հաստատապէս
Բնական կառուցուածքն անդամների` մարմնեղէն
իմ տան,
Որպէսզի այնտեղ անհեռանալի բնակուես
բազմած
Եւ հանգստանաս հաճոյ տենչանքով` քեզ հետ իմ
հոգու ամուր միութեամբ:
Ապականութիւնն իմ մեղքերի իսպառ հեռացնելով,
Անարատությա՜մբ վերակազմես ինձ,
Ամենակեցոյց թագաւոր անմահ,
Տէ՜ր Յիսուս Քրիստոս,
Օրհնեալ յաւիտեանս. ամէն:



