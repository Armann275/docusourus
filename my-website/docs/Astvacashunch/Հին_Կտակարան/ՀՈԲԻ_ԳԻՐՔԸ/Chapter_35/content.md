
Աստված անտարբեր չէ մարդու գործերի հանդեպ
(^1) Եղիուսը նորից խոսեց ու ասաց.
(^2) _«Այդ ի՞նչն ես իրավունք համարել,
ո՞վ ես դու, որ ասում ես. «Արդար եմ Տիրոջ առաջ»,_
(^3) _կամ՝ «Մեղանչեցի, ի՞նչ անեմ»։_
(^4) _Կպատասխանեմ քեզ ու երեք բարեկամներիդ._
(^5) _երկնքի՛ն նայիր ու տե՛ս,
նկատի՛ր ամպերը. որքա՜ն բարձր են քեզանից։_
(^6) _Եթե մեղք ես գործել, ի՞նչ ես անելու,
ու եթե բազում անիրավություններ ես արել, ի՞նչ կարող ես անել։_
(^7) _Արդ, եթե արդար ես, ի՞նչ ես տալու նրան,
կամ ինքն ի՞նչ է ստանալու քո ձեռքից։_
(^8) _Ամբարշտությունդ՝ քեզ նման մարդկանց,
արդարությունդ էլ մարդու որդիների համար օգուտ չունեն։_
(^9) _Շատերի կողմից զրպարտվածները կաղաղակեն,
աղաղակ կբարձրացնեն շատերի բազուկի պատճառով։_
(^10) _Սակայն մեկը չի ասել. «Ո՞ւր է Աստված, որ այս ամենն ստեղծել է
որ կարգում է գիշերային պահակության ժամերը,_
(^11) _որ ինձ զատում է երկրի չորքոտանիներից
ու երկնքի թռչուններից»։_
(^12) _Այն ժամանակ ձայն կտան, բայց չես լսի,_


_որովհետեւ ինչ որ պատահում է, տեղի է ունենում չարերի ամբարտավանությունից։_

(^13) _Տերը չի ուզում անկարգություններ տեսնել,
որովհետեւ Ամենակալն ինքը տեսնում է բոլորին,_
(^14) _ովքեր անօրենություն են գործում. եւ ինձ կփրկի։
Խնդիրքդ ներկայացրո՛ւ նրան,
եթե կարող ես գովել նրան այնպես, ինչպես Է։_
(^15) _Եվ արդ, քանի որ չկա մեկը, որ կրել է նրա բարկությունը,
մեկը, որ գիտակցել է իր ծանր հանցանքները,_
(^16) _ապա ուրեմն Հոբն էլ զուր է բացում բերանը
եւ իր անգիտությամբ ծանրացնում խոսքերը»։_
