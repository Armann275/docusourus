
(^1) _Սաղմոս Դավթի. տաճարի նավակատիքի օրհնություն_
(^2) _Գովաբանում եմ քեզ, Տե՜ր, որովհետեւ ընդունեցիր ինձ
Եվ չթողեցիր, որ թշնամիներս ուրախանան վրաս։_
(^3) _Տե՛ր, Աստվա՛ծ իմ,
Աղոթեցի քեզ, եւ բժշկեցիր ինձ։_
(^4) _Տե՛ր, դժոխքից հանեցիր հոգիս
Եվ փոսն իջնողների միջից փրկեցիր ինձ։_
(^5) _Սաղմո՛ս ասացեք Տիրոջը, ո՛վ նրա սրբեր,
Նրան գոհությո՛ւն մատուցեք իբրեւ հիշատակ նրա սրբությանը։_
(^6) _Նրա բարկության մեջ սրտմտություն կա,
Իսկ նրա կամքի մեջ՝ կյանք։
Երեկոյան լացը կմարի, առավոտյան ուրախություն կլինի։_
(^7) _Ես ասացի իմ բարօրության մեջ,
Թե չեմ սասանվի երբեք։_
(^8) _Տե՛ր, քո կամքով զորություն տվեցիր վայելչությանս,
Երբ դարձրիր երեսդ, խռովահույզ եղա։_
(^9) _Քեզ աղոթեցի, Տե՜ր, աղաչեցի իմ Աստծուն։_
(^10) _Ի՞նչ օգուտ կա քեզ իմ արյունից,
Եթե ապականության մեջ իջնեմ.
Մի՞թե հողը կգովաբանի քեզ
Կամ կպատմի քո ճշմարտությունը։_
(^11) _Տերն ինձ լսեց եւ ողորմեց,
Տերն ինձ օգնական եղավ._
(^12) _Սուգս ուրախության փոխեց. հանեց իմ քուրձը
Եվ ինձ ուրախություն հագցրեց։_
(^13) _Ինչպե՜ս իմ փառքը սաղմոս պիտի երգի քեզ.
Այլեւս չպիտի զղջամ, Տե՛ր, Աստվա՛ծ իմ,
Գոհություն պիտի մատուցեմ քեզ հավիտյան։_

