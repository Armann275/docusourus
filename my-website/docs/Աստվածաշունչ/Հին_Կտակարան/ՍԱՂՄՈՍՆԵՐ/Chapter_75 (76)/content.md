
(^1) _Դպրապետին՝ Ասափի օրհներգության սաղմոսը։ Երգ ասորեստանցիների մասին_
(^2) _Հայտնի է Աստված Հուդայի երկրում,
Եվ մեծ է նրա անունն Իսրայելում։_
(^3) _Խաղաղության մեջ հաստատվեց նրա տեղը,
Եվ բնակությունը՝ Սիոնում։_
(^4) _Տերն այնտեղ խորտակեց աղեղի զորությունը,
Զենքը, սուրը եւ ճակատամարտը։_
(^5) _Դու սքանչելի լուսատուն ես հավերժական լեռների։_
(^6) _Պիտի խռովվեն բոլորը, որ սրտով անմիտ են,
Ննջեցին իրենց քնի մեջ եւ ոչինչ չգտան.
Բոլոր մարդիկ, որոնց ձեռքում հարստություն կար,_
(^7) _Նաեւ նրանք, որ ձի էին հեծել,
Քո սաստից ննջեցին, ո՛վ Հակոբի Աստված։_
(^8) _Ահեղ ես դու. քո բարկության պատճառով ո՞վ կարող է քեզ ընդդիմանալ։_
(^9) _Երբ երեւացիր երկնքից, քո բարկությունը հայտնվեց։
Երկիրը վախեցավ եւ սարսեց,_^10 _երբ Աստված եկավ դատելու,
Ապրեցնելու երկրի բոլոր հեզերին։ Հանգիստ_
(^11) _Քանզի մարդկանց խորհուրդները պիտի խոստովանեն քեզ,
Եվ իմաստությամբ ծածկվածները
Պիտի օրհնեն քեզ։_
(^12) _Ուխտե՛ք եւ կատարե՛ք Տիրոջ՝ մեր Աստծու համար
Բոլորդ, որ նրա շուրջն եք։
Զոհե՛ր մատուցեք_^13 _Ահեղին,
Որ առնում է իշխանների հոգիները,
Եվ որից սարսում են_


_Երկրի բոլոր թագավորները։_
