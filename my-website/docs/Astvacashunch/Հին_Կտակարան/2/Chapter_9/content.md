
(^1) Աստված օրհնեց Նոյին ու նրա որդիներին եւ նրանց ասաց. «Աճե՛ք, բազմացե՛ք, լցրե՛ք երկիրը եւ տիրե՛ք դրան։ 2 Թող
ձեզանից վախենան ու երկյուղ տածեն երկրի բոլոր գազանները, երկնքի բոլոր թռչունները, երկրի վրայի բոլոր
սողունները եւ ծովի բոլոր ձկները. նրանց բոլորին հանձնեցի ձեր ձեռքը։ 3 Կենդանիներին եւս կարող եք ուտել. դրանց
տալիս եմ ձեզ, ինչպես տվել էի խոտն ու բանջարը։ 4 Սակայն միսն իր արյունով չուտեք։
(^5) Ձեր կյանքի արյան դիմաց հաշիվ կպահանջեմ բոլոր գազաններից, ինչպես նաեւ այն մարդուց, որը իր ձեռքով մի
այլ մարդու կյանքը կառնի։ 6 Ով մարդու արյուն թափի, նրա արյան փոխարեն իր արյունը կթափվի, որովհետեւ Աստծու
պատկերով եմ ստեղծել մարդուն։ 7 Իսկ դուք աճե՛ք, բազմացե՛ք, լցրե՛ք երկիրը, բազմացե՛ք նրա վրա»։
(^8) Տերը՝ Աստված, խոսեց Նոյի ու նրա որդիների հետ, որ նրա հետ էին, եւ ասաց. (^9) «Ահա ես իմ ուխտն եմ հաստատում
ձեզ հետ եւ ձեր գալիք սերունդների հետ,^10 ինչպես նաեւ ձեզ հետ եղող կենդանի բոլոր էակների՝ թռչունների,
անասունների, երկրի բոլոր գազանների, տապանից դուրս եկած երկրի բոլոր կենդանիների հետ։ 11 Ես հաստատում եմ
իմ ուխտը ձեզ հետ. այլեւս ոչ մի էակ չի մեռնի ջրհեղեղից, երկիրը ոչնչացնող ջրհեղեղ չի լինի այլեւս»։
(^12) Տերը՝ Աստված, Նոյին ասաց. «Այս է ուխտի նշանը սերունդներին հավիտենապես, որ հաստատելու եմ իմ ու ձեր
եւ ձեզ հետ եղող կենդանի ամեն էակի միջեւ։ 13 Իմ աղեղը [ _ծիածանը_ ] կդնեմ ամպերի մեջ, եւ դա թող հավիտենական
ուխտի նշանը լինի իմ ու ողջ երկրի միջեւ։ 14 Երբ երկրի վրա ամպեր կուտակեմ, իմ աղեղը թող երեւա ամպերի մեջ։
(^15) Այնժամ ես կհիշեմ իմ ուխտը, որ հաստատել եմ իմ ու ձեր միջեւ, ինչպես նաեւ շնչավոր բոլոր էակների միջեւ, եւ այլեւս
ջրհեղեղ չի լինի, որ կարողանա բոլոր էակներին ոչնչացնել։ 16 Թող իմ աղեղն ամպերի մեջ լինի, որպեսզի տեսնեմ այն եւ
հիշեմ իմ ու երկրի վրա գտնվող շնչավոր բոլոր էակների միջեւ հաստատված հավիտենական ուխտը»։ 17 Եվ Աստված
ասաց Նոյին. «Այս է նշանն այն ուխտի, որ հաստատեցի իմ ու ձեր միջեւ եւ երկրի վրա գտնվող բոլոր էակների միջեւ»։
(^18) Նոյի՝ տապանից դուրս եկած որդիներն էին Սեմը, Քամը եւ Հաբեթը։ Քամը Քանանի հայրն էր։ 19 Այս երեքն էին
Նոյի որդիները, եւ սրանցից տարածվեց ողջ երկրի բնակչությունը։
(^20) Նոյը հողագործ էր եւ հողը մշակելով՝ խաղողի այգի տնկեց։ 21 Նա խմեց գինուց, հարբեց ու իր տան մեջ մերկացավ։
(^22) Քամը՝ Քանանի հայրը, տեսնելով իր հոր մերկությունը, դուրս ելավ ու այդ մասին պատմեց իր երկու եղբայրներին։
(^23) Սեմն ու Հաբեթը, իրենց թիկունքներին հագուստներ դնելով, հետ-հետ գնացին ու ծածկեցին իրենց հոր մերկությունը,


եւ քանի որ մեջքով էին կանգնած, իրենց հոր մերկությունը չտեսան։ 24 Նոյը, սթափվելով գինովությունից, իմացավ, թե
իր նկատմամբ ի՛նչ է արել կրտսեր որդին,^25 եւ ասաց.

«Անիծյալ լինի Քանանը
եւ ծառա՝ իր եղբայրներին»։
(^26) Եվ ավելացրեց.
_«Օրհնյա՜լ լինի Տերը՝ Սեմի Աստվածը,
իսկ Քանանը թող լինի նրա ծառան։_
(^27) _Աստված թող հզորացնի Հաբեթին,
նա թող բնակվի Սեմի տանը,
իսկ Քանանը թող լինի նրա ծառան»։_
(^28) Ջրհեղեղից հետո Նոյն ապրեց երեք հարյուր հիսուն տարի։ 29 Նոյի ապրած բոլոր տարիների թիվը եղավ ինը
հարյուր հիսուն տարի, եւ մեռավ։
