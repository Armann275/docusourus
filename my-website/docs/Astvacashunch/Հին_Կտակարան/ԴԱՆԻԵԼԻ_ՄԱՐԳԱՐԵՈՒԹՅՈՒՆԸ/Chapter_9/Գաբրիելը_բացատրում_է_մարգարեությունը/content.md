
Դանիելը խոստովանում է Իսրայելի մեղքը
(^1) «Մարերի սերնդից Արշավիրի որդու՝ Դարեհի առաջին տարում, որ թագավորեց քաղդեացիների թագավորության
վրա,^2 ես՝ Դանիելս, գրքերից խելամուտ եղա այն տարիների թվին, որ Տիրոջ խոսքը եղավ Երեմիա մարգարեին՝
յոթանասուն տարիներ Երուսաղեմի ավերածության կատարման համար։ 3 Եվ երեսս դարձրի դեպի Տերը՝ իմ Աստվածը,
խնդրելով աղոթքներով եւ աղաչանքներով, պահքով ու խորգով.^4 աղոթքի կանգնեցի առ Տերը՝ Աստված,
գոհաբանություն հայտնեցի եւ ասացի. «Տե՛ր, մեծ եւ սքանչելագո՛րծ Աստված, որ պահում ես ուխտն ու ողորմությունը
քո սիրելիների համար, որոնք պահում են քո պատվիրանները։ 5 Մեղանչեցինք, անօրենություն եւ անիրավություն
գործեցինք, ապստամբեցինք եւ խոտորվեցինք քո պատվիրաններից եւ քո արդարադատությունից 6 եւ չլսեցինք քո ծառա
մարգարեներին, որոնք մեր թագավորների, մեր իշխանների, մեր հայրերի եւ երկրի ողջ ժողովրդի հետ քո անունով
խոսեցին։ 7 Քոնն է, Տե՛ր, արդարությունը, եւ այս օրվա պես երեսի ամոթը՝ մերը, Հուդայի մարդունը, Երուսաղեմի
բնակիչներինը եւ ողջ Իսրայելինը՝ մոտիկ ու հեռու գտնվողներինը ողջ երկրի վրա, այնտեղ, ուր ցրեցիր նրանց իրենց
անհնազանդության պատճառով, որ չհնազանդվեցին քեզ։ 8 Տե՛ր, մեր երեսի ամոթը մերն է, մեր թագավորներինը, մեր
իշխաններինն ու մեր հայրերինը, որ մեղանչեցինք,^9 իսկ գթությունն ու քավությունը՝ Տիրոջը՝ մեր Աստծունը. քանի որ
ապստամբեցինք Տիրոջ դեմ 10 եւ չլսեցինք Տիրոջ՝ մեր Աստծու ձայնը՝ գնալու նրա օրենքներով, որ դրեց մեր առաջ իր


ծառա մարգարեների ձեռքով։ 11 Ամբողջ Իսրայելը զանց առավ քո օրենքները եւ խոտորվեց, որ չլսի քո ձայնը, եւ քո ծառա
Մովսեսի օրենքում գրված անեծքն ու երդումը եկան մեզ վրա, Տե՛ր, քանի որ մեղանչեցինք նրա դեմ։ 12 Եվ հաստատեց
իր խոսքերը, որ խոսել էր մեր դեմ եւ մեր դատավորների դեմ, որ դատում էին մեզ՝ մեծամեծ չարիքներ մեզ վրա բերելով,
որ չեն եղել ողջ երկնքի տակ, ինչպես որ եղան Երուսաղեմում։

(^13) Ինչպես որ գրված է Մովսեսի օրենքում, այն բոլոր չարիքները եկան մեզ վրա, բայց չաղաչեցինք Տիրոջ՝ մեր Աստծու
առաջ՝ հետ դառնալու մեր հայրերի անիրավություններից եւ խելամուտ լինելու քո ողջ ճշմարտությանը։ 14 Եվ Տերը՝ մեր
Աստվածը, ելավ մեր չարիքների դեմ եւ դրանք մեզ վրա բերեց, որովհետեւ Տերը՝ մեր Աստվածը, արդար է իր բոլոր
գործերի հանդեպ, որ արեց մեր դեմ, բայց չլսեցինք նրա ձայնը։ 15 Եվ արդ, Տե՛ր, Աստվա՛ծ մեր, որ հզոր ձեռքով հանեցիր
քո ժողովրդին եգիպտացիների երկրից եւ քեզ համար անուն ստեղծեցիր, ինչպես եւ այսօր. մեղանչեցինք եւ
անօրենություն գործեցինք։ 16 Տե՛ր, քո ողջ ողորմության շնորհիվ թող անցնի քո զայրույթը եւ վերանա քո բարկությունը
քո քաղաք Երուսաղեմի եւ քո սուրբ լեռան վրայից, որովհետեւ մեղանչեցինք, եւ մեր ու մեր հայրերի անօրենության
պատճառով Երուսաղեմը եւ քո ամբողջ ժողովուրդը որպես նախատինք եղան բոլորի համար, որ մեր շուրջն էին։ 17 Արդ,
Տե՛ր, Աստվա՛ծ մեր, լսի՛ր քո ծառայի աղոթքներն ու խնդրանքները եւ հանուն քեզ ցո՛ւյց տուր քո երեսը սրբարանին, որ
ավերվեց։ 18 Խոնարհեցրո՛ւ, Աստվա՛ծ իմ, քո ականջը եւ լսի՛ր ինձ, բա՛ց քո աչքերը եւ տե՛ս մեր ապականությունը եւ քո
քաղաքինը, որի վրա դրված է քո անունը, որովհետեւ մեր արդարության պատճառով չենք մեր պաղատանքները քո առջեւ
դնում, այլ հանուն քո բազում գթության, Տե՛ր։ 19 Լսի՛ր, Տե՛ր, քավի՛ր, Տե՛ր, անսա՛, Տե՛ր, եւ հանուն քեզ մի՛ հապաղիր,
Աստվա՛ծ իմ, որովհետեւ քո անունն է դրված քո քաղաքի վրա»։
(^20) «Եվ մինչ ես խոսում եւ աղոթքի մեջ էի, խոստովանում էի իմ մեղքերը եւ Իսրայելի ժողովրդի մեղքերը եւ
պաղատանքներ էի դնում Տիրոջ՝ իմ Աստծու առաջ սուրբ լեռան համար,^21 մինչ խոսում էի աղոթքի մեջ, ահա այն մարդը՝
Գաբրիելը, որին տեսնում էի նախկին տեսիլքի մեջ, թռավ եւ մոտեցավ ինձ մոտավորապես երեկոյան զոհաբերության
ժամին 22 եւ խելամուտ դարձրեց ինձ, խոսեց ինձ հետ եւ ասաց. “Դանիե՛լ, այժմ եկա խելամուտ դարձնելու քեզ։ 23 Քո
աղոթքի սկզբում պատգամ ելավ, եւ ես եկա պատմելու քեզ, քանի որ դու հաճելի մարդ ես։ Արդ, մի՛տքդ բեր այդ խոսքը
եւ այդ տեսիլքը մի՛տքդ պահիր։ 24 Յոթանասուն շաբաթ սահմանվեց քո ժողովրդի վրա եւ սուրբ քաղաքի վրա՝ մեղքերը
վերջացնելու, անօրենությունները կնքելու, անիրավությունները ջնջելու, ամբարշտությունները քավելու,
հավիտենական արդարություն բերելու, տեսիլքն ու մարգարեն կնքելու եւ Սրբություն սրբոցն օծելու համար։ 25 Պիտի
իմանաս ու խելամուտ լինես՝ այն ելած խոսքին պատասխան տալու։ Երուսաղեմի շինվելուց մինչեւ Օծյալ Առաջնորդը
կա յոթ շաբաթ եւ վաթսուներկու շաբաթ։ Եվ կդառնան ու կշինվեն հրապարակներն ու պարիսպները, եւ կնորոգվեն
ժամանակները։ 26 Վաթսուներկու շաբաթ հետո Օծյալը կվերանա, եւ արդարադատություն չի լինի նրա մեջ. քաղաքն ու
սրբարանը կկործանվեն առաջնորդի հետ, որ պիտի գա, եւ կջնջվեն հեղեղով, եւ մինչեւ սահմանված պատերազմի
վախճանն ավերածություն կհաստատի եւ կզորացնի շատերի ուխտը։ Մեկուկես շաբաթ կդադարեցնի սեղաններն ու
զոհաբերությունները եւ մինչեւ անկյան ծայրը՝ ավերածություն, մինչեւ որ վախճան ու տագնապ բերի ավերածության
վրա։
(^27) Եվ կզորացնի շատերի ուխտը։ Մեկուկես շաբաթ կվերանան զոհերն ու ընծաները, եւ տաճարի վրա կլինի
“ավերածության պղծությունը”, եւ մինչեւ ժամանակի վախճանը ավերածությանը վերջ կտրվի”»։
