
Մարովնի ճակատամարտը
(^1) Երբ Ասովրի Հաբին թագավորն այս բաները լսեց, մարդ ուղարկեց Մարովնի թագավոր Հովբաբի, Սեմերոնի
թագավորի, Աքիփի թագավորի 2 եւ այն թագավորների մոտ, որոնք մեծ Սիդովնի լեռներում եւ Քեներեթի դիմաց գտնվող
Ռաբաթում, դաշտերում եւ Նաբեթովրում էին,^3 քանանացիների արեւելյան եւ արեւմտյան երկրներում՝ ամորհացիների,
քետացիների, փերեզացիների, հեբուսացիների, խեւացիների եւ Ահերմոնի տակ Մասեփայի երկրում ապրողների մոտ։
(^4) Նրանք իրենց թագավորների ու ծովափի ավազի չափ բազմաքանակ զորքերի հետ ճամփա ելան, չափազանց շատ
ձիերով ու կառքերով։ 5 Հավաքվեցին այս բոլոր թագավորները, եկան միասին եւ մեկտեղ բանակ դրեցին Մարովնի ջրերի
մոտ, որ պատերազմեն Իսրայելի դեմ։
(^6) Տերը Հեսուին ասաց. «Մի՛ վախեցիր նրանցից, քանի որ վաղը այս ժամին ես նրանց բոլորին փախուստի պիտի
մատնեմ Իսրայելի որդիների առաջ. նրանց ձիերին ջղակտոր կանես, նրանց կառքերը հրով կայրես»։ 7 Հեսուն ու նրա
հետ ամբողջ պատերազմող զորքը Մարովնի ջրերի մոտ հանկարծակի գնացին նրանց դեմ եւ լեռնակողմում ընկան
նրանց վրա։ 8 Տերը նրանց Իսրայելի ձեռքը մատնեց, եւ կոտորելով նրանց՝ հալածեցին մինչեւ մեծ Սիդովն, մինչեւ
Մասրեփովթմայիմ եւ մինչեւ Մասեփայի դաշտը՝ արեւելքում։ Կոտորեցին նրանց, մինչեւ որ նրանցից ոչ մի ազատված
մարդ չմնաց։ 9 Հեսուն նրանց հետ այնպես վարվեց, ինչպես որ Տերը պատվիրել էր նրան. նրանց ձիերը ջղակոտոր արեց
եւ նրանց կառքերը հրով այրեց։
(^10) Այն ժամանակ Հեսուն վերադարձավ եւ գրավեց Ասովրը, գերեց նրա թագավորին եւ սպանեց նրան, որովհետեւ
Ասովրն այն բոլոր թագավորությունների գլուխն էր։ 11 Նրա մեջ եղած բոլոր մարդկանց սրակոտոր արեցին, բնաջնջեցին
բոլորին. նրա մեջ ոչ մի շնչավոր էակ չմնաց։ Ասովրն էլ կրակով այրեցին։ 12 Հեսուն գերեց այդ թագավորությունների
բոլոր քաղաքներն ու նրանց թագավորներին, նրանց սրի քաշեց եւ բնաջնջեց, ինչպես որ իրենց հրամայել էր Տիրոջ ծառա
Մովսեսը։ 13 Բայց Իսրայելը բլուրների վրա եղած բոլոր քաղաքները չայրեց, այլ միայն Ասովրը, որն այրեց Հեսուն։
(^14) Ամբողջ ավարն ու անասուններն Իսրայելի որդիները կողոպտեցին, իսկ բոլոր մարդկանց սրի քաշեցին, մինչեւ որ
բնաջնջեցին նրանց եւ ոչ մի շնչավոր էակ չթողեցին։ 15 Ինչպես Տերը հրամայել էր իր ծառա Մովսեսին, եւ ինչպես Մովսեսը
պատվիրել էր Հեսուին, այդպես արեց Հեսուն եւ ոչ մի բան զանց չարեց այն ամենից, ինչ Մովսեսը պատվիրել էր նրան։
(^16) Հեսուն նվաճեց այն ամբողջ երկիրը, լեռնակողմը եւ ամբողջ Նագեբ երկիրը, ամբողջ Գոսոմ երկիրը, դաշտային եւ
արեւմտյան կողմը, Իսրայելի լեռն ու նրա հովիտը, որ լեռան մոտ է,^17 Աքեղ սարից մինչեւ Սեիրի ելքը, մինչեւ Բաաղգադ
եւ Լիբանանի դաշտավայրերը՝ Ահերմոնի ստորոտում, նրանց բոլոր թագավորներին նա բռնեց եւ կոտորեց։ 18 Այդ բոլոր
թագավորների դեմ Հեսուն շատ օրեր պատերազմ մղեց,^19 եւ չկար մի քաղաք, որ Տերն Իսրայելի որդիների ձեռքը
մատնած չլիներ, բացի Գաբավոնում բնակվող խեւացիներից. բոլորին նվաճեց պատերազմով։ 20 Որովհետեւ Տիրոջից էր,
որ կարծրացան նրանց սրտերը, եւ նրանք պատերազմով դիմավորեցին Իսրայելին, որպեսզի մեռնեն, որպեսզի նրանց
ողորմություն չտրվի, այլ բնաջնջվեն, ինչպես որ Տերն էր ասել Մովսեսին։ 21 Այն ժամանակ Հեսուն եկավ եւ կոտորեց
Ենակի որդիներին, որ ապրում էին լեռներում, Քեբրոնում ու Դաբիրում, Անովբում եւ Իսրայելի ու Հուդայի բոլոր
լեռնային շրջաններում։ Իրենց քաղաքներով հանդերձ Հեսուն կոտորեց նրանց,^22 եւ Իսրայելի որդիների ձեռքից Ենակի
որդիներ չմնացին, բացի ոմանք Գազայում, Գեթում եւ Ասեդովթում։
(^23) Հեսուն նվաճեց ամբողջ երկիրը, ինչպես որ Տերը պատվիրել էր Մովսեսին, եւ Հեսուն այն որպես ժառանգություն
բաժիններով տվեց Իսրայելին, ըստ նրանց ցեղերի։ Եվ երկիրը դադարեց պատերազմելուց։
