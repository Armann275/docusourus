
Ստեղծուածների մէջ անդասելի այս
մանրուքներից յետոյ երկրային`
Խօսքիս ընթացքը բարձրացնեմ պիտի մինչեւ
մեծագոյն արարածները,
Ահաւորի արդար եւ անաչառ գործերի մասին
ճառաբանելով,
Բայց եթէ նոյնիսկ շատ մօտիկ լինեն նրանք
Աստծոյ,
Ինչպէս որ էին նահապետները մեր
աստուածամերձ,
Եւ կամ մաքրագոյն, ինչպէս եղել են
մարգարէները,
Կամ անբծագոյն, ինչպէս առաքեալները,
Կամ ընտրելագոյն, ինչպէս մարտիրոսները, -
Զո՜ւր է նրանցից հոգու փրկութիւն յուսալ ինձ
համար,
Եթէ դու, ո՜վ աննուազ բարի եւ անփոփոխ
խնամակալութիւն
Եւ անպակաս ողորմութիւն, ցոյց չտաս ինձ քո
մարդասիրութիւնը:
