
ը. Չորս կառքերի տեսիլքը
(^1) Դարձա ու բարձրացրի աչքերս եւ տեսա. ահա չորս կառքեր էին ելնում երկու լեռների միջից, եւ լեռները պղնձե լեռներ
էին։ 2 Առաջին կառքում աշխետ ձիեր էին, երկրորդ կառքում՝ սեւ ձիեր,^3 երրորդ կառքում՝ սպիտակ ձիեր, եւ չորրորդ
կառքում՝ զանազան բծավոր ձիեր։ 4 Պատասխան տվեցի եւ ասացի հրեշտակին, որ խոսում էր ինձ հետ. «Ի՞նչ են դրանք,
տե՛ր»։ 5 Պատասխան տվեց հրեշտակը, որ խոսում էր ինձ հետ, եւ ասաց. «Դրանք երկնքի չորս հողմերն են, որ ելնում են
ողջ աշխարհի Տիրոջ առջեւ կանգնելու»։ 6 Կառքը, որի մեջ սեւ ձիերն էին, ելնում էր դեպի հյուսիսի երկիր, սպիտակները
ելնում էին նրանց հետեւից, եւ բծավորները ելնում էին դեպի հարավի երկիր 7 եւ նայում էին շրջելու ողջ երկրով մեկ։ Եվ
ասաց. «Գնացե՛ք եւ շրջե՛ք երկրով մեկ»։ Եվ շրջեցին երկրով մեկ։ 8 Եվ աղաղակեց եւ ասաց ինձ. «Ահա, նրանք, որ ելնում
են հյուսիսի երկիրը, հանդարտեցրին իմ բարկությունը հյուսիսի երկրում»։
(^9) Եվ Տիրոջ խոսքը եղավ ինձ եւ ասաց. (^10) «Դու ինձ համար վերցրո՛ւ իշխանների, նրա պիտանի մարդկանց ու նրա
գիտունների այն գերության ավարից եւ այն օրը կմտնես Սոփոնիայի, որ եկել է Բաբելոնից, որդու՝ Հովսիայի տունը։


(^11) Ոսկի եւ արծաթ կվերցնես, պսակ կպատրաստես ու կդնես Հովսեդեկ քահանայապետի որդու՝ Հեսուի գլխին 12 եւ կասես
նրան. “Այսպես է ասում Ամենակալ Տերը.
_“Ահա՛ մարդը, որի անունը Ծագում է.
կծագի իր ներսից եւ կշինի Տիրոջ տունը։_
(^13) _Նա քաջություն կառնի,
կնստի եւ կտիրի իր աթոռին։
Քահանան կլինի նրա աջ կողմում,
եւ խաղաղության խորհուրդը՝ երկուսի միջեւ։_
(^14) _Այդ պսակը կլինի նրանց համար,
ովքեր սպասում են,
եւ նրա պիտանի մարդկանց ու նրանց համար,
ովքեր ճանաչում են այն.
որպես շնորհք՝ Սոփոնիայի որդուն
եւ երգեր՝ Տիրոջ տան համար”»։_
(^15) Եվ նրանցից հեռավորները կգան ու կշինեն Տիրոջ տունը, եւ կիմանաք, որ Ամենակալ Տերն ինձ ուղարկեց ձեզ մոտ։
Եվ սա կլինի, եթե ամբողջությամբ անսաք Տիրոջ՝ ձեր Աստծու ձայնին։
