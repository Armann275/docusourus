
Պատգամ Ոզիա թագավորին
(^1) Այնպես պատահեց, որ Հուդայի թագավոր Ոզիայի որդի Հովաթամի որդու՝ Աքազի օրոք Ասորիքի արքա Ռասիմը
եւ Իսրայելի արքա Ռոմելայի որդի Փակեեն հարձակվեցին Երուսաղեմի վրա, որպեսզի պատերազմեն նրա դեմ, բայց
չկարողացան պաշարել այն։ 2 Դավթի տանը լուր հասավ, թե Ասորիքը դաշնակցել է Եփրեմի երկրի հետ, ու դողն ընկավ
նրա սիրտը, նրա ժողովրդի սիրտը. կարծես անտառում ծառը շարժվեր հողմից։
(^3) Տերն ասաց Եսայուն. «Դու քո որդի Յասուբի հետ Կտավ սպիտակեցնողի ագարակի վերին ճանապարհի վրա՝
ջրավազանի դիմաց, ընդառա՛ջ ել Աքազին 4 եւ ասա՛ նրան.
_“Զգո՛ւյշ եղիր եւ հանդարտվի՛ր.
մի՛ վախեցիր, եւ թող քո անձը չզարհուրի ծխացող այդ երկու կիսախանձ փայտերից,
քանի որ երբ վրա հասնեն իմ բարկությունն ու զայրույթը,
ձեզ դարձյալ պիտի բժշկեմ։_
(^5) _Արամի որդին, Եփրեմից Ռոմելայի որդին
քո դեմ չար խորհուրդ խորհեցին՝ ասելով._
(^6) _«Գնանք Հուդայի վրա,
խոսենք նրանց հետ, նրանց մեզ ենթարկենք
եւ նրանց վրա թագավոր կարգենք Տաբելի որդուն»։_
(^7) _Այսպես է ասում Զորությունների Տերը.
«Այդ խորհուրդը չի մնա եւ չի լինի._
(^8) _քանի որ Ասորիքի գլուխը Դամասկոսն է,
իսկ Դամասկոսի գլուխը՝ Ռասիմը։
Ե՛վս վաթսունհինգ տարի,
եւ Եփրեմի թագավորությունն իբրեւ ժողովուրդ պիտի դադարի»։_


(^9) _Եփրեմի գլուխը Սամարիան է,
իսկ Սամարիայի գլուխը՝ Ռոմելայի որդին,
եթե չհավատաք, չեք հասկանա”»։_
(^10) Տերը շարունակեց խոսել Աքազի հետ՝ ասելով.
(^11) «Խորխորատում լինի թե բարձունքում՝ քեզ համար նշա՛ն խնդրիր Տիրոջից՝ քո Աստծուց»։ 12 Աքազը
պատասխանեց. «Չեմ խնդրի եւ Տիրոջը չեմ փորձի»։ 13 Եվ նա ասաց. «Արդ, լսե՛ք դուք, որ Դավթի տնից եք. ձեզ թեթեւ՞
բան է թվում մարդկանց նեղություն պատճառելը, ինչո՞ւ եք ուզում Տիրոջը եւս նեղացնել։ 14 Դրա համար էլ Տերն ինքը
ձեզ նշան է տալու։ Ահա կույսը պիտի հղիանա ու որդի ծնի, եւ նրան Էմմանուել պիտի կոչեն.^15 յուղ ու մեղր պիտի ուտի
նա. նախքան չարը ճանաչելը կամ այն ցանկանալը նա պիտի ընտրի բարին։ 16 Դրա համար մանուկը բարին կամ չարը
ճանաչելուց առաջ պիտի անարգի չարը եւ ընտրի բարին, երկու թագավորների երկրները, որոնցից դու վախենում ես,
պիտի լքվեն։ 17 Բայց Աստված քեզ վրա, քո ժողովրդի եւ քո հոր տան վրա այնպիսի դժբախտ օրեր պիտի բերի, որ չեն
եղել այն ժամանակից ի վեր, երբ Եփրեմը բաժանվեց Հուդայից։ Դա լինելու է Ասորեստանի արքայի միջոցով։
(^18) _Այդ օրը Տերը պիտի կանչի թշնամիներին, եւ ճանճերի նման պիտի թափվեն
Եգիպտոսի գետի մյուս կողմից,
եւ բոռերի նման՝ Ասորեստանի երկրից։_
(^19) _Պիտի գան ու հաստատվեն քո երկրի ձորերում,
ժայռերի ծերպերում ու այրերում,
բոլոր փապարներում ու ամեն ծառի վրա։_
(^20) _Այդ օրը Տերը մեծ եւ արյունով արբած սրով
գետի այն կողմում եղած Ասորեստանի թագավորի ձեռքով
պիտի սափրի նրանց գլուխն ու ոտքի մազերը,
խուզի նրանց մորուքները։_
(^21) _Եվ այդ օրն այնպես պիտի լինի,
որ ամեն մարդ, մի երինջ եւ երկու ոչխար պահելով,_
(^22) _կաթի առատությունից յուղ պիտի ուտի.
յուղ ու մեղր պիտի ուտի ամեն ոք,
ով կենդանի կմնա այդ երկրում։_
(^23) _Այդ օրն այնպես պիտի լինի,
որ ամեն տեղ, ուր հազար որթատունկ էր աճում՝ հազար սիկղ արծաթի արժեքով,
խոպան պիտի դառնա եւ փշով լցվի։_
(^24) _Նետաձիգներ եւ աղեղնավորներ պիտի մտնեն այնտեղ։
Ողջ երկիրը խոպան պիտի դառնա ու փուշ բերի։_
(^25) _Ամեն վարվող սարալանջ չի՛ ակոսվելու։
Երկյուղից ոչ ոք չի հասնելու այնտեղ,
որովհետեւ խոպան ու փշոտ վայրեր պիտի դառնան, հոտերի արոտավայր
եւ եզան ոտքի կոխան պիտի լինեն։_
