
Առակներ
(^1) Մարդն Աստծու հավատացյալներին այս պիտի ասի. (^2) «Լավ է լռեմ, քանի որ բոլոր մարդկանցից ավելի անմիտ եմ,
եւ իմ մեջ չկա՛ մարդկային իմաստություն։ 3 Աստված ինձ իմաստություն սովորեցրեց, եւ ես սրբերի գիտությանը
խելամուտ եղա ու սրբությունները ճանաչեցի.
(^4) _ո՞վ երկինք ելավ եւ իջավ,
ո՞վ հավաքեց հողմերն իր գոգի մեջ,
ո՞վ ամփոփեց ջրերն իր հանդերձի մեջ,
ո՞վ հաստատեց երկրի ծագերը։
Ի՞նչ է նրա անունը, կամ ի՞նչ է նրա որդու անունը։_
(^5) _Հաստա՛տ իմացիր, որ Աստծու բոլոր խոսքերն ընտիր են,
եւ նա իր երկյուղածների վերակացուն է։_
(^6) _Նրա խոսքերին ոչինչ մի՛ ավելացրու,
որ նա քեզ չհանդիմանի, եւ դու ստախոս չլինես»։_
(^7) Երկու բան եմ խնդրում քեզնից. մինչ մեռնելս շնորհներդ ինձնից մի՛ հանիր։ 8 Սուտ եւ զուր խոսքը հեռո՛ւ տար
ինձնից։ Հարստություն եւ աղքատություն մի՛ տուր ինձ, այլ կշռի՛ր ինձ արժանին բավականությամբ։ 9 Չլինի թե
հարստանամ եւ ստեմ ու ասեմ. «Ո՞վ է ինձ տեսնում». կամ աղքատանամ ու գողանամ եւ երդվեմ իմ Աստծով։
(^10) Ծառային մի՛ մատնիր իր տիրոջ ձեռքը, որ բնավ չանիծի քեզ, եւ դու չապականվես։
(^11) Չար ծնունդն անիծում է իր հորը եւ չի օրհնում իր մորը։
(^12) Չար ծնունդն արդար է երեւում իր աչքին, բայց չի լվացել կեղտն իր անձի։
(^13) Չար ծնունդն ամբարտավան աչքեր ունի, եւ հպարտ են նրա թարթիչները։
(^14) Չար ծնունդի ատամները սուսեր են, ժանիքները՝ դանակներ՝ երկրի խոնարհներին եւ խեղճ մարդկանց մաշելու եւ
ուտելու համար։
(^15) Տզրուկը երեք դուստր ուներ շատ սիրելի, երեքն էլ չկշտացրին նրան, չորրորդն էլ չկարողացավ կշտացնել, որ նա
ասեր. «Բավական է»։
(^16) _Դխոժքն ու մահը, տարտարոսն ու կանանց սերը, երկիրը,
որ չի հագենում ջրով, ջուրը եւ հուրը չեն ասում երբեք. «Բավական է»։_
(^17) Աչքը, որ արհամարհում է հորը եւ անարգում մոր ծերությունը, ձորերի ագռավները պիտի հանեն, եւ արծիվների
ձագերը պիտի հոշոտեն։
(^18) Երեք բան կա, որ անհնար է ինձ իմանալ, եւ չորրորդը, որ չեմ ճանաչում.
(^19) _թռչող արծվի ուղին՝ օդում, օձի ճամփան՝ քարի վրա,
ծովով անցնող նավի ճամփան եւ երիտասարդի ճանապարհները։_
(^20) Այդպես է նաեւ շնացող կնոջ ճանապարհը. երբ որեւէ բան է անում, լվացվում է եւ ասում. «Ոչինչ չեմ արել»։
(^21) Երեք բանից է դողում երկիրը եւ չորրորդից չի հանդարտվում.
(^22) _Ծառան, որ թագավոր է դառնում,
անմիտը, որ կշտանում է հացով,_
(^23) _աղախինը, որ դուրս է հանում իր տիրուհուն,
եւ ատելի կինը, որ հանդիպում է բարի մարդու հետ։_
(^24) Չորս բան կա, որ փոքր են երկրի վրա, եւ դրանք իմաստուններից իմաստուն են.
(^25) _մրջյունը, որ զորություն չունի, իր կերակուրը ամռանն է պատրաստում,_
(^26) _Ճագարը, որ անզոր տեսակից է եւ իր բույնը քարերի մեջ է շինում,_
(^27) _մորեխը, որ թագավոր չունի, կարծես մեկի հրամանով
հավաքվում է զորաժողովի,_
(^28) _եւ սարդը՝ ճանկերով պատից կպչող, որին հեշտ է որսալ,
բնակվում է թագավորների հարկի տակ։_
(^29) Երեք բան կա, որ շրջում են վեհապանծ, եւ չորրորդը, որ ճեմում է գեղեցիկ.
(^30) _առյուծի կորյունը, որ հզոր է բոլոր անասուններից,
չի վախենում եւ թիկունք չի դարձնում անասուններին,_
(^31) _աքաղաղը, որ սիգալով շրջում է հավերի մեջ,_


նոխազը, որ հոտն է առաջնորդում,
եւ թագավորը, որ խոսում է հրապարակավ ազգերի մեջ։
(^32) Եթե անձդ հաճույքի մատնես եւ ձեռքդ կռվով երկարես, պիտի անարգվես։ 33 Կթի՛ր կաթը, եւ յուղ կդառնա, իսկ եթե
պտուկներն ուժեղ ճմլես, արյուն կգա։ Իսկ եթե ձգձգես խոսքը, դատաստան ու կռիվ դուրս կգա։
