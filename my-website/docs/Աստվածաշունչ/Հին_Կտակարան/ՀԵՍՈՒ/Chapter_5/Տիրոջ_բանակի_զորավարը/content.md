
Թլփատություն Գաղգաղայում
(^1) Երբ ամորհացիների թագավորները, որոնք Հորդանան գետի այն կողմում էին, եւ փյունիկեցիների թագավորները,
որոնք ծովեզերքին էին, լսեցին, որ Տերը՝ Աստված, Իսրայելի որդիների առաջ նրանց գետանցման ժամանակ


ցամաքեցրել է Հորդանան գետը, սրտամաշ եղան, զարհուրեցին, եւ նրանց մեջ խոհականություն չմնաց Իսրայելի
որդիների պատճառով։

(^2) Այն ժամանակ Տերը Հեսուին ասաց. «Գայլախազ քարից դանա՛կ շինիր եւ նստի՛ր, թլփատի՛ր Իսրայելի որդիներին»։
(^3) Հեսուն գայլախազ քարից դանակներ շինեց եւ թլփատեց Իսրայելի որդիներին այն վայրում, որ կոչեց Անթլփատների
բլուր։ 4 Այդպես Հեսուն թլփատեց Իսրայելի այն որդիներին, որոնք ճանապարհին էին ծնվել եւ չէին թլփատվել
Եգիպտոսից դուրս գալուց հետո. բոլորին էլ թլփատեց Հեսուն։ Ահա ա՛յս ժողովուրդն է, որոնց թլփատեց Հեսուն.
Եգիպտոսից դուրս եկած ամբողջ ժողովրդի արու մանուկներին։ Որովհետեւ բոլոր պատերազմող մարդիկ մեռան
անապատում՝ Եգիպտոսից իրենց դուրս գալու ճանապարհին։ 5 Դուրս եկած ամբողջ ժողովուրդը թլփատված էր, իսկ
բոլոր նրանք, ովքեր Եգիպտոսից դուրս գալուց հետո ճանապարհին՝ անապատում էին ծնվել, չէին թլփատվել։ 6 Քանի
որ իսրայելացիները քառասուներկու [* _քառասուն_ ] տարի շրջեցին անապատում, Եգիպտոսից դուրս եկած
պատերազմիկները, որոնք չէին հնազանդվել Աստծու պատվիրաններին, մահացել էին։ Նրանց համար Տերը որոշեց, որ
նրանք չպիտի տեսնեն այն երկիրը, որ երդվել էր նրանց հայրերին, թե կտա նրանց, մի երկիր, որ կաթ եւ մեղր է բխեցնում։
(^7) Եվ նրանց փոխարեն տարավ նրանց որդիներին, որոնց թլփատեց Հեսուն։ Սրանք անթլփատ էին, քանի որ
ճանապարհին չէին թլփատվել։
(^8) Երբ ամբողջ ժողովուրդը թլփատվեց, հանգիստ առնելով մնացին բանակում, մինչեւ որ ապաքինվեցին։ 9 Եվ Տերն
ասաց Հեսուին. «Այսօր ձեր վրայից վերացրեցի եգիպտացիների նախատինքը»։ Եվ այդ տեղի անունը կոչեց Գաղգաղա.
այդպես է կոչվում մինչեւ այսօր։ 10 Այնտեղ իջեւանեցին Իսրայելի որդիները։
Իսրայելի որդիները Երիքովի արեւելյան կողմում գտնվող դաշտում ամսվա տասնչորսերորդ օրը՝ իրիկնադեմին,
Զատիկ արեցին։ 11 Եվ առավոտյան այդ երկրի ցորենից բաղարջ եւ նոր հասած բերք կերան։ 12 Այդ օրը՝ այդ երկրի ցորենից
ուտելուց հետո, մանանան դադարեց, եւ Իսրայելի որդիներն այլեւս մանանա չգտան։ Եվ այդ տարի նրանք հավաքեցին
փյունիկեցիների երկրի պտուղը։
(^13) Երբ Հեսուն Երիքովում էր, բարձրացնելով իր աչքերը՝ տեսավ իր առաջ կանգնած մի մարդու, որի ձեռքին
մերկացրած սուր կար։ Հեսուն մոտեցավ եւ ասաց նրան. «Մեզնի՞ց ես, թե՞ մեր թշնամիներից»։ 14 Նա ասաց. «Ես Տիրոջ
զորքի զորավարն եմ եւ նոր եկա»։ Հեսուն երեսնիվայր գետնին ընկավ, երկրպագեց եւ ասաց նրան. «Տե՛ր, ի՞նչ հրաման
կտաս քո ծառային»։ 15 Տիրոջ զորավարն ասաց Հեսուին. «Ոտքերիցդ հանի՛ր կոշիկները, որովհետեւ քո կանգնած տեղը
սուրբ է»։ Եվ Հեսուն այդպես արեց։
