
Վկայության խորանը
( Ելք 36.8-38)
(^1) «Խորանը պատրաստի՛ր տասը վարագույրով՝ մանված բեհեզից եւ կապույտ, ծիրանագույն ու վառ կարմիր
կերպասից։ Դրանց վրա կասեղնագործես քերովբեների պատկերներ։ 2 Ամեն մի վարագույրի երկարությունը պետք է
լինի քսանութ կանգուն, իսկ լայնությունը՝ չորս կանգուն։ Բոլոր վարագույրների չափսերը նույնը պետք է լինեն։ 3 Հինգ
վարագույրները պետք է միացած լինեն իրար։ Իրար պետք է միացած լինեն նաեւ մյուս հինգ վարագույրները։
(^4) Վարագույրների առաջին կցվածքի վերջին վարագույրի ծայրին կապույտ ճարմանդներ կպատրաստես։ Նույնը պետք
է անես նաեւ երկրորդ կցվածքի առաջին վարագույրի եզրին։ 5 Հիսուն ճարմանդ կդնես մի վարագույրի վրա, հիսուն
ճարմանդ էլ կդնես երկրորդ կցվածքի վարագույրի կողմից։ Բոլոր ճարմանդները միմյանց դեմ դիմաց պետք է լինեն։
(^6) Կպատրաստես հիսուն ոսկե օղակներ եւ վարագույրները միմյանց կմիացնես օղակներով։ Այսպիսով կստացվի խորան։
(^7) Խորանը ծածկելու համար այծի մազից հյուսված տասնմեկ վարագույրներ կպատրաստես։ 8 Ամեն մի վարագույրի
երկարությունը պետք է լինի երեսուն կանգուն, իսկ լայնությունը՝ չորս կանգուն։ Տասնմեկ վարագույրների չափսերը
նույնը պետք է լինեն։ 9 Հինգ կտորները իրար կմիացնես առանձին եւ վեց կտորները՝ առանձին։ Վեցերորդ կտորը կծալես
խորանի ճակատին։ 10 Հիսուն ճարմանդ կպատրաստես մի կցվածքի եզերքին, հիսուն ճարմանդ էլ՝ երկրորդ կցվածքի
եզերքին։ 11 Կպատրաստես պղնձե հիսուն օղակներ եւ ճարմանդները օղակների մեջ անցկացնելով՝ իրար կմիացնես
վարագույրները, եւ մեկ կլինեն։ 12 Վարագույրների ավելացած մասերը թող թափվեն խորանի կողքերին. վարագույրների
ավելորդ մնացած կես մասով կծածկես խորանը հետեւի կողմից։ 13 Խորանի վարագույրների երկարության ավելացած
մասից մի կանգուն թող կախվի այս կողմից, եւ մի կանգուն՝ այն կողմից։ Խորանի կողքերը թող ծածկվեն այս ու այն


կողմից։ 14 Խորանի ծածկը կպատրաստես խոյերի շիկակարմիր մորթուց, իսկ դրա վրա էլ մի ծածկ կդնես կապույտ
մորթուց։

(^15) Խորանի մույթերը կպատրաստես չփտող փայտից։ 16 Ամեն մույթի երկարությունը տասը կանգուն թող լինի, իսկ
լայնությունը՝ մեկուկես կանգուն։ 17 Ամեն մի մույթ իրար միացած երկու ագույց թող ունենա։ Այդպես կպատրաստես
խորանի բոլոր մույթերը։ 18 Խորանի հյուսիսային կողմում կդնես քսան մույթ 19 եւ այդ քսան մույթերի համար
կպատրաստես արծաթե քառասուն խարիսխ. երկուական խարիսխ՝ յուրաքանչյուր մույթի համար։ 20 Խորանի մյուս՝
հարավային կողմում նույնպես կդնես քսան մույթ 21 արծաթե քառասուն խարիսխներով. երկուական խարիսխ՝
յուրաքանչյուր մույթի համար։ 22 Խորանի հետեւում՝ ծովահայաց կողմում, կդնես վեց մույթ։ 23 Երկու մույթ կշինես
խորանի հետեւի կողմի անկյունների համար։ 24 Դրանք թող լինեն կրկնակի, միացած մույթեր՝ հատակից մինչեւ գագաթը։
Նույն ձեւով կշինես երկու անկյունների մույթերը։ 25 Այսպիսով կստացվի ութ մույթ, եւ դրանց արծաթե խարիսխները՝
տասնվեց խարիսխ. երկու կողմերից մեկ մույթի համար երկուական խարիսխ։ Երկու խարիսխ մյուս մույթի համար եւս։
(^26) Չփտող փայտից նիգեր կպատրաստես. հինգ նիգ՝ մի կողմի մույթաշարքի համար, (^27) հինգ նիգ՝ խորանի երկրորդ կողմի
մույթաշարքի համար եւ հինգ նիգ՝ խորանի թիկունքի՝ ծովահայաց կողմի մույթաշարքի համար։ 28 Մի նիգ էլ մույթերի
միջով թող անցնի մի ծայրից մինչեւ մյուսը։ 29 Մույթերը կպատես ոսկով։ Կպատրաստես ոսկե օղակներ, որոնց մեջ
կհագցնես նիգերը։ Նիգերը կպատես ոսկով։ 30 Խորանը կկանգնեցնես այն ձեւով, որ ցույց տրվեց քեզ լեռան վրա։
(^31) Մի վարագույր կպատրաստես կապույտ, ծիրանագույն ու վառ կարմիր մանվածքից եւ ասեղնագործված բեհեզից։
Դրանց վրա կասեղնագործես քերովբեների պատկերներ։ 32 Այն կամրացնես չփտող փայտից շինված եւ ոսկով պատած
չորս մույթերի վրա, որոնց խոյակները ոսկուց պիտի լինեն, իսկ խարիսխները՝ արծաթից։ 33 Վարագույրը կձգես մույթից
մույթ։
Ուխտի տապանակը կտանես վարագույրից ներս, եւ վարագույրը սրբությունը կառանձնացնի Սրբություն սրբոցից։
(^34) Սրբություն սրբոցում Ուխտի տապանակի վրա կդնես Քավարանը։
(^35) Սեղանը կդնես վարագույրից դուրս, իսկ աշտանակը՝ սեղանի դիմաց՝ խորանի հարավային կողմում, մինչ սեղանը
կդնես խորանի հյուսիսային կողմում։
(^36) Խորանի դռան համար մեկ այլ վարագույր կպատրաստես կապույտ, ծիրանագույն եւ կարմիր մանվածքից եւ
նրբահյուս բեհեզից՝ հմտորեն ասեղնագործված։ 37 Վարագույրի համար չփտող փայտից հինգ մույթ կպատրաստես եւ
դրանք կոսկեզօծես։ Դրանց խոյակները թող լինեն ոսկուց։ Դրանց համար պղնձե հինգ խարիսխ կձուլես»։
