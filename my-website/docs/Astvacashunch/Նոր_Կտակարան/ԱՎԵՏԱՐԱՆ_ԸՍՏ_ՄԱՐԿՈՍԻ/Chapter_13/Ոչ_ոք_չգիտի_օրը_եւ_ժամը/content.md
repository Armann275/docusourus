
Հիսուսը խոսում է տաճարի կործանման մասին
( Մտթ. 24.1-2, Ղուկ. 21.5-6)
(^1) Երբ Հիսուսը դուրս էր գալիս տաճարից, իր աշակերտներից մեկը նրան ասաց. «Վարդապե՛տ, տե՛ս՝ ինչպիսի՜ քարեր
են, եւ ինչպիսի՜ շինություններ»։ 2 Հիսուսը նրան պատասխան տվեց եւ ասաց. «Տեսնո՞ւմ ես այդ բոլոր շինությունները.
ճշմարիտ եմ ասում ձեզ, որ այդտեղ քարը քարի վրա չպիտի թողնվի, ամբողջը պիտի քանդվի»։
( _Մտթ_. 24.3-14, _Ղուկ_. 21.7-19)
(^3) Եվ մինչ Հիսուսը նստած էր Ձիթենյաց լեռան վրա՝ տաճարի դիմաց, Պետրոսը, Հակոբոսը, Հովհաննեսը եւ
Անդրեասը առանձին հարցրին նրան.^4 «Ասա՛ մեզ, ե՞րբ կլինի այդ, եւ ի՞նչը կլինի նշանը, երբ կատարվելու լինեն այդ
բոլորը»։
(^5) Հիսուսը պատասխանեց եւ ասաց նրանց. «Զգո՛ւյշ մնացեք՝ ոչ ոք ձեզ չխաբի, (^6) որովհետեւ շատերը պիտի գան իմ
անունով եւ ասեն՝ “Ես եմ Քրիստոսը” եւ շատերին պիտի մոլորեցնեն։ 7 Սակայն երբ լսեք պատերազմների ձայներ կամ
պատերազմների լուրեր, չխռովվեք, որովհետեւ դրանք պետք է լինեն. բայց դա դեռ աշխարհի վախճանը չէ։ 8 Ազգ ազգի
դեմ կելնի, եւ թագավորություն՝ թագավորության դեմ, տարբեր տեղերում երկրաշարժներ կլինեն, սով, համաճարակ ու
խռովություններ. բայց այս ամենը սկիզբն է նեղությունների։ 9 Ձեզ էլ դատարաններ կհանձնեն, եւ ժողովարաններում
ծեծի կենթարկվեք, իմ պատճառով կառավարիչների ու թագավորների առաջ կկանգնեք՝ վկայություն տալու նրանց եւ
բոլոր հեթանոսներին։ 10 Բայց նախ պետք է Ավետարանը քարոզվի։ 11 Եվ երբ ձեզ տանեն դատարան հանձնելու,
նախապես մի՛ մտահոգվեք եւ մի՛ մտածեք, թե ի՛նչ պիտի խոսեք, այլ ինչ որ այդ ժամին ձեզ տրվի, ա՛յդ խոսեք, որովհետեւ
դո՛ւք չէ, որ պիտի խոսեք, այլ Սուրբ Հոգին։ 12 Եղբայրն իր եղբորը մահվան կմատնի, եւ հայրը՝ որդուն։ Զավակները
ծնողների դեմ կելնեն ու կսպանեն նրանց։ 13 Եվ բոլորը ձեզ կատեն իմ անվան պատճառով։ Բայց ով որ մինչեւ վերջ
համբերի, նա կփրկվի»։
( _Մտթ_. 24.15-28, _Ղուկ_. 21.20-24)
(^14) «Երբ տեսնեք “ավերածության պղծությունը”՝ տեղադրված այնտեղ, որտեղ չպետք է լիներ (ով կարդում է, թող
հասկանա), այն ժամանակ նրանք, ովքեր Հրեաստանում լինեն, թող լեռները փախչեն,^15 ով տանիքի վրա լինի, թող չիջնի
եւ տուն մտնի՝ այնտեղից մի բան վերցնելու,^16 եւ ով արտի մեջ լինի, թող հետ չդառնա՝ իր վերնազգեստը վերցնելու։ 17 Բայց
վա՜յ հղիներին ու ստնտուներին այդ օրերին։ 18 Աղոթե՛ք, որ այն ձմեռ ժամանակ չպատահի։ 19 Այդ օրերը պիտի լինեն
այնպիսի նեղության օրեր, որոնց նման արարչագործության սկզբից մինչեւ այժմ երբեք չի պատահել եւ ոչ էլ կպատահի։
(^20) Եվ եթե Աստված իր ընտրյալների համար այդ օրերը չպակասեցներ, ոչ մեկը չէր փրկվի։ Բայց հանուն ընտրյալների,
որոնց Աստված ընտրեց, այդ օրերը պակասեցրեց։ 21 Այն ժամանակ եթե մեկը ձեզ ասի, թե՝ “Ահա այստեղ է Քրիստոսը”,
կամ՝ “Ահա այնտեղ է”, չհավատաք,^22 որովհետեւ սուտ քրիստոսներ ու սուտ մարգարեներ պիտի ելնեն, նշաններ ու


հրաշքներ պիտի ցույց տան՝ մոլորեցնելու նպատակով, եթե հնարավոր լինի, նույնիսկ ընտրյալներին։ 23 Բայց դուք զգո՛ւյշ
եղեք։ Ահա նախապես ամեն ինչ ասացի ձեզ»։

Մարդու Որդու գալուստը
( Մտթ. 24.29-31, Ղուկ. 21.25-28)
(^24) «Բայց այդ օրերին՝ այդ նեղությունից հետո, արեգակը կխավարի, լուսինն իր լույսը չի տա, (^25) աստղերը երկնքից
կընկնեն, եւ երկնային զորությունները կսասանվեն։ 26 Այն ժամանակ կտեսնեն _Մարդու Որդուն, որ գալիս է ամպերի վրայով_
(Դան. 7.13)՝ զորությամբ ու մեծ փառքով։ 27 Այն ժամանակ նա կուղարկի իր հրեշտակներին եւ կհավաքի իր
ընտրյալներին չորս կողմերից, երկրի ծագերից մինչեւ երկնքի ծագերը»։
( _Մտթ_. 24.32-35, _Ղուկ_. 21.29-33)
(^28) «Բայց դուք թզենու օրինակո՛վ սովորեք դասը։ Երբ նրա ճյուղերը հետզհետե փափկում են եւ տերեւ են արձակում,
իմանում եք, որ ամառը մոտ է։ 29 Նույնպես եւ դուք, երբ այս բոլորը կատարված տեսնեք, իմացե՛ք, որ Մարդու Որդին
դռների մոտ է։ 30 Ճշմարիտ եմ ասում ձեզ, որ այս սերունդը չի անցնի, մինչեւ որ այս ամենը չկատարվի։ 31 Երկինքն ու
երկիրը կանցնեն, բայց իմ խոսքերը չեն անցնի»։
( _Մտթ_. 24.36-44, _Ղուկ_. 21.34-36)
(^32) «Սակայն այդ օրվա եւ ժամի մասին ոչ ոք չգիտի, ո՛չ հրեշտակները երկնքում եւ ո՛չ իսկ Որդին, այլ միայն Հայրը։
(^33) Զգո՛ւյշ եղեք, արթուն մնացե՛ք եւ աղոթե՛ք, քանի որ չգիտեք, թե ե՛րբ կլինի ժամանակը։ 34 Նման կլինի այն իրավիճակին,
որ մի մարդ, ուրիշ երկիր գնալով, թողնի իր տունն ու իր ծառաներին իշխանություն տա. յուրաքանչյուրին՝ իր գործը,
դռնապանին էլ պատվիրի, որ արթուն լինի։ 35 Արդ, արթո՛ւն կացեք, որովհետեւ չգիտեք, թե տանտերը ե՛րբ կգա՝
երեկոյա՞ն, թե՞ կեսգիշերին, աքլորականչի՞ն, թե՞ առավոտյան։ 36 Չլինի թե հանկարծակի գա եւ ձեզ քնի մեջ գտնի։ 37 Բայց
ինչ որ ձեզ եմ ասում, բոլորին եմ ասում. արթո՛ւն կացեք»։
