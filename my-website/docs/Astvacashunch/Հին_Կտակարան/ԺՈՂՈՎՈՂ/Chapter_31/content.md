
(^1) Իմ խոսքերն Աստծու կողմից են ասված՝ նման թագավորի խրատի, որ նրան ուսուցանել է իր մայրը։ 2 Օ՜, որդյա՛կ,
Աստծու խոսքերն են, առաջնեկդ, քեզ եմ ասում, որդյա՛կ. Օ՜, որդյա՛կ, որովայնիս պտուղ. Օ՜, որդյա՛կ, իմ ուխտերի
զավակ։ 3 Մի՛ տուր կանանց հարստությունդ, ոչ էլ քո կյանքդ ու միտքդ՝ հետին խորհուրդների.^4 խոհեմությա՛մբ գործիր
ամեն բան, խոհեմությա՛մբ գինի խմիր։ Մեծամեծերը բարկասիրտ են, թող գինի չխմեն,^5 որ չհարբեն եւ չմոռանան
իմաստությունը եւ չկարողանան ուղիղ դատել թույլին։ 6 Տրտմածներին խմի՛չք տվեք, եւ գինի՛ տվեք տառապյալներին,
(^7) Որ խմեն եւ մոռանան իրենց թշվառությունը եւ չհիշեն իրենց ցավերը։ 8 Աստծու խոսքո՛վ բաց քո բերանը եւ
ողջամտությա՛մբ դատիր բոլորին,^9 ընտրի՛ր եւ զատի՛ր աղքատին ու թույլին։
(^10) Եթե առաքինի կին գտնվի, բոլոր պատվական քարերից թանկագին կլինի։ 11 Ամուսնու սիրտը վստահ է նրա վրա,
եւ նա երբեք ավարի կարոտ չի լինի։ 12 Ողջ կյանքում գործակից է դառնում իր ամուսնուն բարիքի եւ ոչ թե չարիքի մեջ։
(^13) Բուրդ եւ կտավ գտնելով՝ պիտանի հանդերձներ է պատրաստում իր ձեռքերով։ 14 Եվ եղավ շահավետ նավի նման.
հեռվից գանձեր է հավաքում։
(^15) Արթնանում արշալույսին, կերակուր է տալիս տնեցիներին եւ գործ՝ նաժիշտներին։ 16 Գեղեցիկ արտ տեսնելիս՝
գնում է այն եւ իր ձեռքի աշխատանքով մշակում է իր հողը։
(^17) Մեջքին պինդ գոտի կապած՝ բազուկները գործի մեջ է դնում 18 ու ճաշակում գործի քաղցրությունը, եւ ողջ գիշեր չի
մարում նրա ճրագը։ 19 Ձեռքը օգուտին մեկնած՝ անձանձրույթ մատներով իլիկ է պտտում։
(^20) Ձեռքը բաց է աղքատներին, եւ բաժին է տալիս խեղճերին։ 21 Եթե ամուսինը ուշանա էլ, չի մտահոգվում տան
համար, քանզի բոլորին, ովքեր նրա հետ են, կրկնակի հագուստ է հագցրել։
(^22) Ամուսնու համար բեհեզ եւ ծիրանի է գործել իսկ իր համար՝ ծածկոցներ։ 23 Երեւելի է նրա ամուսինը դրսում, երբ
նստում է ժողովրդի մեջ՝ երկրի բնակիչների ու ծերերի խորհրդի մեջ։
(^24) Կինը կտավ է պատրաստում եւ վաճառում եւ ծածկոցներ՝ քանանացիներին։ 25 Չափով եւ իմաստությամբ է բացում
բերանը եւ սահման դնում իր լեզվին։
(^26) Ուժ եւ վայելչություն հագած՝ ուրախ պիտի լինի իր վերջին օրերին։ 27 Նրա տան ճանապարհները պարկեշտ են, եւ
նա պարապության հաց չի կերել։
(^28) Նրա ողորմածությունները իր որդիներին ոտքի են կանգնեցնում եւ մեծարում։ Նրա ամուսինը գովում է նրան՝
ասելով.^29 «Բազում դուստրեր հարստություն ստացան, շատերը սխրանք գործեցին, բայց դու գերազանց եղար եւ
բոլորից անցար։
(^30) Կեղծ հաճություն եւ սին գեղեցկություն չկա քո մեջ»։ Քանզի իմաստուն եւ բարեպաշտ կինը պիտի օրհնվի։ Նա
պատիվ է տալիս Աստծուց երկյուղածներին,^31 դուք էլ պատի՛վ տվեք նրան նրա շուրթերի պտղից, եւ թող նրա ամուսինը
գովվի դրսում. քանզի մարդու ճանապարհներն իր հայացքի առջեւ են ընթանում, եւ նա հաջողություն պիտի գտնի
հավիտյանս հավիտենից։

