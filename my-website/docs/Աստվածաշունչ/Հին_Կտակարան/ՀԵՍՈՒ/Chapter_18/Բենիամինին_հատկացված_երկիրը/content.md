
Երկրի մնացած մասի բաժանումը
(^1) Իսրայելի ամբողջ ժողովուրդը հավաքվեց Սելովում, եւ այնտեղ կանգնեցրին Վկայության խորանը, քանի որ երկիրը
նվաճվեց նրանց կողմից։ 2 Իսրայելացիներից յոթ ցեղ էր մնացել, որ իր ժառանգությունը չէր ստացել։ 3 Հեսուն նրանց
ասաց. «Մինչեւ ե՞րբ պետք է ծուլանաք եւ չմտնեք ու ժառանգեք այն երկիրը, որ ձեզ տվեց Տերը՝ մեր հայրերի Աստվածը։
(^4) Ամեն ցեղից ինձ երեքական մա՛րդ տվեք, ես կուղարկեմ նրանց, որ վեր կենան անցնեն երկրով եւ չափագրեն այն իմ
առաջ՝ պարզելով, թե ինչպե՛ս պետք է բաժանել այն»։ Նրանք եկան նրա մոտ,^5 ու նա երկիրը նրանց մեջ յոթ մասի
բաժանեց։ Եվ ասաց. «Հուդայի ցեղը թող մնա հարավում, Հովսեփի որդիները՝ հյուսիսում,^6 իսկ դուք երկիրը բաժանե՛ք
յոթ մասի եւ չափագրությունը բերեք ներկայացրե՛ք ինձ այստեղ. ես ձեզ համար այստեղ Աստծու առաջ վիճակ կգցեմ։
(^7) Ղեւիի որդիները ձեր մեջ բաժին չունեն, որովհետեւ նրանց բաժինը Տիրոջ համար արված քահանայությունն է. Գադը,
Ռուբենը եւ Մանասեի կես ցեղը Հորդանան գետի այն կողմում՝ արեւելքում, ստացան իրենց ժառանգությունը, որ Տիրոջ
ծառա Մովսեսը տվել էր նրանց»։
(^8) Եվ մարդիկ վեր կացան գնացին։ Երկիրն աչքի անցկացնելու գնացած մարդկանց Հեսուն պատվիրեց եւ ասաց.
«Անցեք գնացե՛ք, աչքի անցկացրե՛ք երկիրն ու վերադարձե՛ք ինձ մոտ, իսկ ես Սելովում Տիրոջ առաջ ձեզ համար վիճակ
կգցեմ»։ 9 Մարդիկ գնացին, շրջեցին երկրում, հետազոտեցին ու տեսան երկիրը եւ այն ըստ նրա քաղաքների յոթ բաժին
անելով՝ չափագրեցին մի գրքի մեջ եւ բերեցին Հեսուի մոտ՝ բանակատեղի, Սելով։ 10 Սելովում Հեսուն Տիրոջ առաջ նրանց
համար վիճակ գցեց եւ այնտեղ երկիրը բաժանեց իսրայելացիներին՝ ըստ իրենց բաժինների։
(^11) Առաջին վիճակն ընկավ Բենիամինի ցեղին՝ ըստ իրենց տոհմերի։ Նրանց բաժնի սահմանն ընկավ Հուդայի եւ
Հովսեփի որդիների միջեւ։ 12 Հյուսիսից նրանց սահմանները եղան Հորդանան գետը, Երիքովի հարավից բարձրանալով
դեպի հյուսիս, ելնելով լեռան վրա դեպի ծովի կողմը եւ հասնելով մինչեւ Բեթ-Ավենի Մաբդարա բնակավայրը.^13 այնտեղից
անցնում են Լուզի սահմանները հարավային կողմից, Լուզի հետեւից, այսինքն՝ Բեթելից, եւ սահմաններն իջնում են
Ադարի Աստարովթ բնակավայրը, դեպի լեռան կողմը, որը Ներքին Բեթորոնի հարավում է։ 14 Սահմաններն անցնում,


պտույտ են տալիս հարավից ծովահայաց ափով, այն սարից, որ հարավում Բեթորոնի դիմացն է։ Նրա վերջը հասնում է
Կարիաթ-բաաղ, այսինքն՝ Հուդայի որդիների Կարիաթ-Յարիմ քաղաքը։ Ծովի կողմում ծայրը այս է։ 15 Իսկ հարավային
կողմում Կարիաթ-բաաղի ծայրից սահմաններն անցնում են Գայի եւ դուրս են գալիս դեպի Նափթովայի ջրերի աղբյուրը։

(^16) Սահմաններն իջնում են Ենովմի որդիների հովտի դիմացի լեռան եզերքը, որ հյուսիսում Ենակի ռափայինների մասն
է, եւ հարավից՝ Հեբուսի հետեւից, իջնում են Ենովմի որդիների Գայի բնակավայրը եւ գնում Ռովգելի աղբյուրը։
(^17) Հյուսիսից կտրում անցնում են Բեթսամյուսի աղբյուրը, գնում են Եդովմինի զառիվերի դիմացը գտնվող Գալիլովթ,
իջնում են մինչեւ Ռուբենի որդու Բաան վեմը.^18 հյուսիսից անցնում են Բեթարաբայի թիկունքից եւ իջնում Արաբա։
(^19) Ապա սահմաններն անցնում են Բեթագղայի հետեւից, ծովի հյուսիսից եւ վերջանում են Աղի ծովի հյուսիսային ու
Հորդանան գետի հարավային ծայրում։ Այս է նրանց սահմանը հարավից.^20 իսկ արեւելյան կողմի սահմանը Հորդանան
գետն է։ Այս է Բենիամինի որդիների ժառանգությունը, եւ սրանք են նրանց սահմանները շուրջանակի՝ ըստ իրենց
տոհմերի։
(^21) Բենիամինի որդիների ցեղի քաղաքներն ըստ իրենց տոհմերի սրանք են՝ Երիքով, Բեթագղա, Ամենգասիմ,
(^22) Բեթարաբա, Սեմարիմ, Բեթել, (^23) Ավիմ, Ափար, Արփա, (^24) Կարեմ, Քափերամին եւ Գաբաա՝ տասներկու քաղաքներ եւ
նրանց ավանները,^25 Գաբավոն, Ռամմա, Բերովթ,^26 Մասփա, Կեփիրա, Ամուսա,^27 Ռեկեմ, Հերփայել, Թարաղա,
(^28) Սելալեփ, Հեբուս, այսինքն՝ Երուսաղեմ, Գաբաաթ եւ Արեմ քաղաքը՝ տասներեք քաղաքներ եւ նրանց ավանները։ Այս է
Բենիամինի որդիների ժառանգությունը՝ ըստ իրենց տոհմերի։
