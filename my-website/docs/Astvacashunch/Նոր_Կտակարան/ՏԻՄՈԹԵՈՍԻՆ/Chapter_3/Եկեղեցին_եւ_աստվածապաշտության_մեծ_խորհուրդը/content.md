
Եկեղեցական առաջնորդի արժանիքները
(^1) Հավաստի է այս խոսքը, թե ով եպիսկոպոսության է ձգտում, բարի գործ է ցանկանում։ 2 Եպիսկոպոսը պետք է լինի
անթերի, մե՛կ կնոջ ամուսին, հեզ, մեղմաբարո, պարկեշտ, հյուրասեր, ուսուցանելու ընդունակ,^3 ո՛չ նախատող, ո՛չ
կոպիտ, այլ հանդարտ, ո՛չ կռվազան, ո՛չ փողասեր, այլ այնպիսին,^4 որ իր սեփական տան համար լավ վերակացու լինի,
զավակներ ունենա, որոնք ամենայն պարկեշտությամբ հնազանդ լինեն իրեն 5 այլապես, եթե մեկն իր տանը վերակացու
լինել չկարողանա, ինչպե՞ս կարող է Աստծու եկեղեցուն խնամակալ լինել,^6 ո՛չ նորադարձ, որպեսզի չգոռոզանա եւ
դատապարտության մեջ ընկնի սատանայի նման։ 7 Այլ պետք է, որ բարի վկայություն ունենա նաեւ ոչ քրիստոնյաներից,
որպեսզի նախատինքի առարկա չդառնա եւ սատանայի որոգայթների մեջ չընկնի:
(^8) Նույնպես եւ սարկավագները պետք է պարկեշտ լինեն, ոչ թե երկդիմի խոսող, գինեսեր, շահամոլ, (^9) այլ պետք է
մաքուր խղճով պահեն հավատի խորհուրդը։ 10 Նրանք էլ պետք է նախ փորձվեն եւ ապա, եթե անթերի լինեն, անցնեն
ծառայության։ 11 Նրանց կանայք եւս պետք է պարկեշտ լինեն, ոչ չարախոս, հեզ, հավատարիմ ամեն ինչում։
(^12) Սարկավագները պետք է լինեն մե՛կ կնոջ ամուսին, լավ վերակացու թե՛ իրենց որդիների եւ թե՛ իրենց տների համար,
(^13) որովհետեւ այն սարկավագները, որոնք լավ են ծառայում, իրենց համար ձեռք են բերում են պատվավոր աստիճան եւ
մեծ համարձակություն հավատի մեջ, որ Քրիստոս Հիսուսով է։
(^14) Քեզ գրում եմ այս ամենը, որովհետեւ հույս ունեմ, որ շուտով քեզ մոտ կգամ։ 15 Իսկ եթե ուշանամ, ուզում եմ, որ
իմանաս, թե ինչպես պետք է շարժվես Աստծու տան մեջ, որ եկեղեցին է կենդանի Աստծու, սյունը եւ հաստատությունը
ճշմարտության։ 16 Եվ ակնհայտորեն մեծ է աստվածապաշտության խորհուրդը.
_Նա հայտնվեց մարմնով,
արդարացավ Հոգով,
երեւաց հրեշտակներին,
քարոզվեց հեթանոսների մեջ,
նրան հավատացին աշխարհում,
փառքով բարձրացվեց երկինք։_

