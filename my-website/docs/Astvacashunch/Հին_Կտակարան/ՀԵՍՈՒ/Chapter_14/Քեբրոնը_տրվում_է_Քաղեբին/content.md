
Հորդանան գետի արեւմտյան կողմի բաժանումը
(^1) Սրանք են այն տեղերը, որ քանանացիների երկրում Իսրայելի որդիներին ժառանգություն տվեցին Եղիազար
քահանան, Նավեի որդի Հեսուն եւ Իսրայելի որդիների ցեղերի նահապետական իշխանները։ 2 Վիճակով
ժառանգությունը տվեցին այն ինը ցեղերին եւ Մանասեի կես ցեղին, ինչպես որ պատվիրել էր Տերը Հեսուի [* _Մովսեսի_ ]
միջոցով,^3 որովհետեւ Մովսեսը երկու ցեղերին եւ Մանասեի կես ցեղին ժառանգություն տվել էր Հորդանան գետի այն
կողմում։ Բայց նրանց մեջ ղեւտացիներին ժառանգություն չէր տվել։ 4 Հովսեփի որդիները երկու ցեղ էին՝ Մանասեն եւ
Եփրեմը։ Ղեւտացիներին երկրի մեջ բաժին չտրվեց, այլ միայն քաղաքներ՝ բնակվելու համար, եւ դրանց ագարակները՝
նրանց ոչխարների համար։ 5 Ինչպես Տերը պատվիրել էր Մովսեսին, այդպես արեցին Իսրայելի որդիները եւ բաժանեցին
երկիրը։
(^6) Հուդայի որդիները Գաղգաղայում մոտեցան Հեսուին, եւ կենեզացի Հեփոնեի որդի Քաղեբը նրան ասաց. «Դու ինքդ
գիտես, թե Տերը Կադեսբառնեայում Աստծու մարդու՝ Մովսեսի հետ ի՛նչ խոսեց իմ եւ քո մասին։ 7 Ես քառասուն
տարեկան էի, երբ Տիրոջ ծառա Մովսեսն ինձ Կադեսբառնեայից ուղարկեց երկիրը հետախուզելու, եւ նրան մենք լուր
բերեցինք նրա ուզածի պես։ 8 Բայց ինձ հետ գնացող իմ եղբայրները ժողովրդի միտքը շեղեցին, իսկ ես շարունակեցի
հետեւել Տիրոջը՝ իմ Աստծուն։ 9 Այն օրը Մովսեսը երդվեց եւ ասաց. “Այն երկիրը, ուր դու հասար, հավիտյան քոնը եւ քո
որդիներինը թող լինի որպես ժառանգություն, քանի որ ես շարունակեցի հետեւել Տիրոջը՝ իմ Աստծուն”։ 10 Եվ արդ, Տերը
պահպանեց իմ կյանքը, ինչպես որ ասել էր։ Սա քառասունհինգերորդ տարին է, ինչ Տերն ասել է այս խոսքը Մովսեսին,
երբ Իսրայելի որդիները թափառում էին անապատում։ Այժմ ահավասիկ ես այսօր ութսունհինգ տարեկան եմ 11 եւ կարող
եմ այսօր, ինչպես այն ժամանակ, երբ Մովսեսն ինձ ուղարկեց։ Այժմ նույնպես կարող եմ պատերազմի մեջ մտնել եւ դուրս
գալ։ 12 Այժմ խնդրում եմ քեզնից ինձ տալ այն լեռը, ինչպես որ Տերն ասաց այն օրը։ Դու ինքդ այս բանը լսեցիր այն օրը։
Հիմա այնտեղ Ենակի որդիներն են, եւ նրանց քաղաքներն ամրացված են ու մեծ։ Արդ եթե Տերն ինձ հետ է, կբնաջնջեմ
նրանց, ինչպես Տերն ինձ ասաց»։
(^13) Հեսուն օրհնեց նրան եւ Քեբրոնը որպես ժառանգություն տվեց Կենեզի որդի Հեփոնեի որդի Քաղեբին։ 14 Դրա
համար Քեբրոնը եղավ կենեզացի Հեփոնեի որդի Քաղեբի ժառանգությունը, որովհետեւ նա հետեւեց Տիրոջ՝ Իսրայելի
Աստծու պատվիրաններին։
(^15) Քեբրոն քաղաքի անունն առաջ Արբոկ էր, նա Ենակի որդիների մայրաքաղաքն էր։ Եվ երկիրը հանգստացավ
պատերազմից։
