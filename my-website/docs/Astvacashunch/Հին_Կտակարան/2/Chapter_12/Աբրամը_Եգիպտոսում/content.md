
Աստված կանչում է Աբրամին
(^1) Աստված ասաց Աբրամին. «Ելի՛ր դու քո երկրից, քո ազգականներից ու քո հոր տնից եւ գնա՛ այն երկիրը, որ ցույց
կտամ քեզ։ 2 Քեզ մեծ ազգ պիտի դարձնեմ, պիտի օրհնեմ քեզ, փառավորեմ քո անունը, եւ դու օրհնյալ պիտի լինես։
(^3) _Պիտի օրհնեմ քեզ օրհնողներին,
քեզ անիծողներին պիտի անիծեմ։
Քեզնով պիտի օրհնվեն աշխարհի բոլոր ժողովուրդները»։_
(^4) Եվ Աբրամը գնաց, ինչպես Աստված պատվիրել էր նրան։ Նրա հետ գնաց նաեւ Ղովտը։ Աբրամը յոթանասունհինգ
տարեկան էր, երբ դուրս եկավ Խառանից։ 5 Աբրամը վերցրեց իր կնոջը՝ Սարային, իր եղբորորդուն՝ Ղովտին, Խառանում
ձեռք բերած իրենց ողջ ունեցվածքն ու ծառաներին, եւ ճանապարհ ընկան եւ եկան Քանանի երկիրը։ 6 Աբրամը կտրեց
անցավ երկիրն իր երկարությամբ մինչեւ Սյուքեմի տարածքը՝ մինչեւ Բարձր կաղնին։ Այն ժամանակ այդ երկրում
ապրում էին քանանացիները։ 7 Տերը երեւաց Աբրամին եւ նրան ասաց. «Այս երկիրը տալու եմ քո սերունդներին»։ Այնտեղ
Աբրամը զոհասեղան շինեց իրեն հայտնված Տիրոջ համար։ 8 Այդտեղից նա գնաց Բեթելի արեւելյան կողմում գտնվող
լեռը, որտեղ եւ խփեց իր վրանը՝ ծովի կողմից Բեթելի եւ արեւելքից Անգեի միջեւ։ Այնտեղ Տիրոջ համար զոհասեղան շինեց
ու կանչեց Տիրոջ անունը։ 9 Այնուհետեւ Աբրամը գնաց ու բնակվեց անապատում [* _հարավում_ ]
[2]
։
(^10) Այդ երկրում սով եղավ։ Աբրամն իջավ Եգիպտոս՝ այնտեղ բնակվելու պանդխտության մեջ, քանի որ սովը
սաստկացել էր։ 11 Երբ Աբրամը մոտեցավ Եգիպտոսին, իր կնոջը՝ Սարային, ասաց. «Գիտեմ, որ դու գեղեցիկ կին ես։
(^12) Արդ, գուցե եգիպտացիները տեսնեն քեզ եւ ասեն. “Սա նրա կինն է”, եւ ինձ սպանեն, իսկ քեզ ողջ թողնեն, (^13) կասես՝
“Նրա քույրն եմ”, որպեսզի քո շնորհիվ ինձ լավ լինի, եւ քո շնորհիվ կենդանի մնամ»։ 14 Երբ Աբրամը մտավ Եգիպտոս,
եգիպտացիները տեսան, որ նրա կինը շատ գեղեցիկ է։ 15 Տեսան նրան նաեւ փարավոնի իշխանները, գովեցին նրան
փարավոնի առաջ ու նրան տարան փարավոնի պալատը։ 16 Սարայի շնորհիվ Աբրամի հետ լավ էին վերաբերվում, եւ նա
հոտերի, նախիրների, էշերի, ծառաների եւ աղախինների, ջորիների եւ ուղտերի տեր դարձավ։ 17 Սակայն Աստված


ահավոր ու դաժան պատուհասներով պատժեց փարավոնին ու նրա ընտանիքի անդամներին Աբրամի կնոջ՝ Սարայի
պատճառով։ 18 Փարավոնը կանչեց Աբրամին ու ասաց նրան. «Այս ի՞նչ արեցիր ինձ հետ, ինչո՞ւ չհայտնեցիր, թե նա քո
կինն է։ 19 Ինչո՞ւ ասացիր՝ “Իմ քույրն է”, եւ ես նրան կնության առա։ Արդ, ահա քո կինը քո առաջ է, ա՛ռ նրան ու շտապ
հեռացի՛ր»։ 20 Փարավոնն իր մարդկանց պատվիրեց, որ Աբրամին իր ունեցվածքով, նրա կնոջը, ինչպես նաեւ Ղովտին
ճանապարհ դնեն։
