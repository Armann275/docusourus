
Սրբարանը պատրաստող պաշտոնյաները
( Ելք 35.30 – 36.1)
(^1) Տերը խոսեց Մովսեսի հետ եւ ասաց. (^2) «Ահա անվանապես ընտրեցի Բեսելիելին՝ Հուդայի ցեղից Ովրի որդի Ուրիի
որդուն։ 3 Եվ լցրի նրան աստվածային իմաստության հոգով, հանճարով եւ գիտությամբ՝ ամեն մի գործի համար՝
(^4) խելամուտ լինելու եւ ճարտարապետելու, մշակելու ոսկին, արծաթն ու պղինձը, մանելու կապույտ, ծիրանի ու կարմիր
մանվածք,^5 կարող լինելու զբաղվելու ակնագործությամբ, նաեւ ատաղձագործությամբ եւ հաջողությամբ կատարելու
ամեն մի գործ։ 6 Ահա ես նրան օգնական տվեցի Եղիաբին՝ Դանի ցեղից Աքիսամի որդուն, նաեւ շատերին տվեցի
իմաստություն, որպեսզի անեն այն, ինչ պատվիրել եմ քեզ՝ 7 Վկայության խորանը, Ուխտի տապանակն ու նրա վրայի
Քավությունը եւ խորանի ողջ սպասքը,^8 զոհարաններն ու սեղանը եւ ողջ սպասքը, սուրբ աշտանակն ու նրա ամբողջ
սպասքը, խնկարկության սեղանը, ողջակեզների սեղանն ու նրա ողջ սպասքը,^9 ավազանն ու նրա պատվանդանը,
(^10) ծիսակատարության զգեստները, Ահարոն քահանայի սրբազան զգեստներն ու նրա որդիների զգեստները՝ ինձ
քահանայություն անելու,^11 օծության յուղն ու սրբարանի բաղադրյալ խունկը։ Այն ամենը, ինչ պատվիրել եմ քեզ,
կանես»։
( _Ելք_ 35.1-3)
(^12) Տերը խոսեց Մովսեսի հետ եւ ասաց. (^13) «Խոսի՛ր Իսրայելի որդիների հետ եւ ասա՛. “Զգո՛ւյշ եղեք, պահե՛ք իմ
շաբաթները, որովհետեւ դա իմ ու ձեր միջեւ դրված նշանն է սերնդեսերունդ, որպեսզի ճանաչեք, որ ես Տերն եմ՝ ձեզ
սրբագործողը։ 14 Պահե՛ք շաբաթները, քանի որ շաբաթը սուրբ է ձեզ համար՝ ընծայված Տիրոջը։ Ով այն պղծի, թող
մահվան դատապարտվի։ Ամեն ոք, ով այդ օրը գործ անի, թող վերանա իր ժողովրդի միջից։ 15 Վեց օր աշխատե՛ք, իսկ
յոթերորդ օրը շաբաթ է՝ Տիրոջը նվիրված սուրբ հանգստյան օր։ Ով շաբաթ օրը գործ անի, թող մահվան դատապարտվի։
(^16) Իսրայելի որդիները թող պահեն շաբաթները սերնդեսերունդ՝ որպես հավիտենական ուխտ։ 17 Իմ ու Իսրայելի
որդիների միջեւ հավիտենական նշան է, որովհետեւ Տերը վեց օրում ստեղծեց երկինքն ու երկիրը, իսկ յոթերորդ օրը
դադար առավ եւ հանգստացավ”»։
(^18) Եվ երբ Սինա լեռան վրա ավարտեց իր խոսքը, Մովսեսին տվեց Վկայության երկու տախտակները՝ քարեղեն
տախտակներ՝ գրված Աստծու մատով։

