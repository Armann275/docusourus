
(^1) Լավ է համով մի պատառը խաղաղությամբ, քան պիղծ միսը ու բարիքով լի տունը՝ թշնամությամբ։
(^2) Իմաստուն ծառան պիտի տիրի անմիտ տերերի վրա եւ ժառանգությունը բաժանի եղբայրների միջեւ։
(^3) Ինչպես արծաթը եւ ոսկին են փորձվում քուրայի մեջ, այնպես էլ Աստված է սրտերն ընտրում։
(^4) Չարագործը հնազանդվում է անօրենի լեզվին, իսկ արդարը չի նայում ստախոս շուրթերին։ Հավատացյալների
համար ողջ աշխարհը լի է ինչքով, իսկ անհավատը մեկն իսկ չունի։
(^5) Ով ծաղրում է աղքատին, նա բարկացնում է նրա Արարչին, ով հարվածում է ընկածին, անպատիժ չի մնա, իսկ ով
գթում է, ողորմություն պիտի գտնի։
(^6) Ծերերի պսակն իրենց թոռներն են, որդիների պարծանքը՝ իրենց հայրերը։
(^7) Անմիտներին վայել չեն հավատարիմ շուրթերը, եւ ոչ էլ արդարներին՝ ստախոս շուրթերը։
(^8) Խրատը պահողի համար շնորհի վարձ է, քանզի ուր էլ դառնա, հաջողություն պիտի գտնի։
(^9) Ով բարեկամություն է փնտրում, սխալներն անտեսում է, իսկ երբ դրանք քննում է, բարեկամությունը վնասվում է։
(^10) Սպառնալիքները փշրում են իմաստունների սրտերը, իսկ անմիտը, թեպետ բազում հարվածներ ստանա, չի զգում։
(^11) Չարակամը հակառակություն է առաջ բերում, իսկ Տերն անողորմ հրեշտակ է արձակում նրա վրա։
(^12) Հոգսն իմաստունի սիրտն է ընկնում, իսկ անմիտները խորհում են չարիքի մասին։
(^13) Ով բարու փոխարեն չարն է հատուցում, չարը նրա տնից չի պակասի։
(^14) Խոսքի իշխանությունն արդարության սկիզբն է, իսկ հակառակությունն ու կռիվը առաջնորդում են
չքավորության։
(^15) Ովքեր անիրավին համարում են արդար եւ արդարին՝ անիրավ, պիղծ ու գարշելի են Տիրոջ առջեւ։
(^16) Ինչպե՞ս է անմիտն ունեցվածք գտնում, քանի որ հասու չէ, թե ի՛նչ է իմաստությունը։
16 ա Մեղսասերը խնդում է գժտություններով,
Ով խուսափում է ուսումից, չարիքի մեջ պիտի ընկնի։
(^17) Ամեն ժամ բարեկամներ կարող ես ունենալ, բայց վշտիդ մեջ եղբայրներդ պետքական կլինեն քեզ, քանզի դրա
համար էլ ծնվել են նրանք։
(^18) Անմիտ մարդը ծափ է տալիս եւ ցնծում,
երբ բարեկամներին երաշխավոր է լինում, եւ մեղավորը խնդում է կռվի ժամանակ։
(^19) Մեղսասերը խնդում է գժտություններով,
(^20) Խստասիրտը բարիքի չի հանդիպի։ Հեղհեղուկ լեզվով մարդը չարիքի մեջ պիտի ընկնի։


(^21) Անմիտի սիրտը ցավ է իր մարմնի անդամներին։ Անխրատ որդու համար հայրը չի կարող ուրախ լինել, իսկ
իմաստուն որդին ուրախացնում է իր մորը։
(^22) Ուրախ սիրտը լավ դեղ է. հոգսաշատ մարդու ոսկորները ցամաքում են։
(^23) Կաշառքի համար գրկաբացը հաջողություն չի գտնի իր ճանապարհին, ամբարիշտը խոտորվում է արդարության
ճանապարհներից։
(^24) Խոհուն մարդու դեմքն իմաստուն է, անմիտ մարդու աչքերն աշխարհի ծայրերին են։
(^25) Անմիտ որդին հոր բարկությունն է եւ ցավ է իր ծնողների համար։
(^26) Արդար մարդու տուժելը բարի չէ, ոչ էլ իշխանի նենգելը իրավունքի մեջ՝ արդարի հանդեպ։
(^27) Խիստ խոսքը զսպողն իմաստուն է, համբերատար մարդը՝ խոհուն։
(^28) Անմիտին հարցրին, թե ի՛նչ է իմաստությունը, եւ ճանաչո՞ւմ է այն. պապանձվեց նա, եւ կարծեցին, թե իմաստուն է։
