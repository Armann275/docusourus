
Հորդոր երեցներին
(^1) Ուստի աղաչում եմ երեցներին իբրեւ երեց ու վկա Քրիստոսի չարչարանքների եւ մասնակից գալիք փառքի
հայտնության.^2 արածեցրե՛ք Աստծու այդ հոտը, որ ձեզ է հանձնված, վերակացու լինելով ոչ թե հակառակ ձեր կամքին,
այլ հոժարակամ, ըստ Աստծու. ոչ թե շահախնդրությամբ, այլ անձնուրացությամբ.^3 ոչ թե տիրելով նրանց, որ բաժին են
ընկած ձեզ, այլ օրինակ լինելով հոտին,^4 որպեսզի, երբ Հովվապետը երեւա, փառքի անթառամ պսակն ընդունեք։


Հորդոր երիտասարդներին
(^5) Նույնպես եւ դուք, երիտասարդնե՛ր, հնազա՛նդ եղեք ծերերին. բոլորդ միմյանց հանդեպ խոնարհությո՛ւն ունեցեք,
քանի որ Աստված հակառակ է ամբարտավաններին, իսկ խոնարհներին շնորհ է տալիս։
(^6) Խոնարհվե՛ք Աստծու հզոր ձեռքի տակ, որպեսզի ժամանակին նա ձեզ բարձրացնի։ 7 Ձեր բոլոր հոգսերը նրա վրա՛
գցեք, որովհետեւ նա է ձեր մասին հոգ տանողը։
(^8) Արթո՛ւն եղեք, հսկե՛ք, քանի որ ձեր ոսոխը՝ սատանան, մռնչում է առյուծի պես, շրջում եւ փնտրում է, թե ո՛ւմ կուլ
տա։
(^9) Դիմադրե՛ք նրան՝ հաստատուն լինելով հավատի մեջ եւ իմացած լինելով, որ ձեր եղբայրներն էլ աշխարհում կրում
են նույն չարչարանքները։
(^10) Եվ բոլոր շնորհների Աստվածը, որ ձեզ կոչեց իր հավիտենական փառքին Քրիստոս Հիսուսի միջոցով, եւ որին մի
փոքր ժամանակ չարչարակից պիտի լինեք, թող վերականգնի, զորացնի, հաստատահիմն դարձնի ձեզ։
(^11) Նրան իշխանությո՜ւն հավիտյանս։ Ամեն։
(^12) Սիղվանոսի միջոցով, որ հավատարիմ եղբայր է ձեզ, ինչպես ես եմ կարծում, մի փոքր բան գրեցի ձեզ՝ հորդորելու
եւ վկայելու, որ Աստծու ճշմարիտ շնորհն այս է. դրանում հաստա՛տ մնացեք։
(^13) Ձեզ ողջունում է Բաբելոնում գտնվող եւ ձեզ նման ընտրյալ եկեղեցին, ինչպես նաեւ՝ իմ որդի Մարկոսը։ 14 Ողջունե՛ք
միմյանց սուրբ համբույրով։ Խաղաղություն ձեզ բոլորիդ, որ Քրիստոս Հիսուսի մեջ եք։ Ամեն։

