
Ուստի եւ ահա, վա՜յ ինձ եօթն անգամ` կրկին
եղկութեամբ,
Չափով ու կշռով այս նոյն համրանքի,
Որը թուերի անբաւութիւն է պարփակում իր մէջ:
Ի՞նչ պիտի անեմ ողբալի հոգիս` այդ մեծ օրուայ
մէջ ամենաահեղ.
Քանզի առաջուց յիշելն աւելի սաստիկ է, քան թէ
հանդիպել նրան:
Ոմն մարգարէ այդ տագնապալից փախուստի
խուճապն անզերծանելի
Պատկերացնում է մեզ առակաւոր այս օրինակով,
Թէ` մի մարդ փախչում է առիւծի ձեռքից,
Եւ պատահում է նրան արջը.
Եւ երբ արջից էլ խոյս տալով հասնում եւ մտնում է
տուն,
Եւ ձեռքը յենում է պատին` օձն է խայթում նրան:
Եւ ապա, աւելի սաստկացնելով տեսիլն այդ
քստմնելի,
Աւելացնում է դարձեալ ասելով. -


```
"Ո՞չ ապաքեն խաւար է Տիրոջ օրը",
"Օր խաւարի եւ մութի, օր ամպի եւ մառախուղի":
```