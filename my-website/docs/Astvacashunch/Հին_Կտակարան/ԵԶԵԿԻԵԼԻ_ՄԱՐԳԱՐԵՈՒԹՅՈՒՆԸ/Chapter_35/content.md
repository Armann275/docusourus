
Մարգարեություն Սեիրի դեմ
Եդովմացիների մասին
(^1) Տիրոջ խոսքն ինձ ուղղվեց ու ասաց. (^2) «Մարդո՛ւ որդի, դեմքդ դարձրո՛ւ դեպի Սեիր լեռը, մարգարեացի՛ր նրա վրա
(^3) ու ասա՛. “Տերը՝ Աստված, այսպես է ասում. ահա ես քո դեմ եմ, ո՛վ Սեիր լեռ։ Ձեռքս մեկնելու եմ քո դեմ եւ քեզ
անապատի եմ վերածելու. ավերվելու ես,^4 քաղաքներդ էլ ավերակի եմ վերածելու։ Դու ավերակ ես լինելու։ Ու կիմանաս,
որ ես եմ Տերը։ 5 Քանի որ հավիտենական թշնամի եղար եւ Իսրայելի տան համար դարանակալ նստում էիր
նենգությամբ, թշնամիների ձեռքով՝ սրի միջոցով, երբ նա նեղության մեջ էր, եւ երբ նրանց անիրավությունը հասել էր իր
վախճանին,^6 ահա դրա համար էլ, կենդանի եմ ես,- ասում է Տերը՝ Աստված,- քանի որ դու արյամբ մեղանչեցիր, արյունն
էլ հալածելու է քեզ. այն արյունը, որ ատեցիր, հենց նույն արյունն էլ հալածելու է քեզ։ 7 Ավերակի ու անապատի եմ
վերածելու Սեիր լեռը, նրա վրայից վերացնելու եմ մարդ ու անասուն։ 8 Լեռներդ լցնելու եմ քո խոցվածներով, նաեւ
բլուրներդ ու ձորերդ, եւ սրից խոցվածներն ընկնելու են քո բոլոր դաշտերում։ 9 Քեզ հավիտենապես ավերակ եմ
դարձնելու, եւ քո քաղաքներն այլեւս չեն վերաշինվելու։ Եվ կիմանաս, որ ես եմ Տերը։ 10 Քանի որ ասում էիր, թե երկու
ազգերն ու երկու երկրներն էլ իմն են լինելու, ես ժառանգելու եմ դրանք (թեեւ Տերն այնտեղ էր),^11 դրա համար էլ կենդանի
եմ ես,- ասում է Տերը՝ Աստված,- քեզ հետ վարվելու եմ ըստ քո թշնամության, ըստ քո նախանձի, որով ատել ես նրանց։
Քեզ ճանաչել կտամ ինձ, երբ դատեմ քեզ։ 12 Ու կիմանաս, որ ես եմ Տերը։ Լսել եմ քո հայհոյանքների ձայնը, որ ասում
էիր՝ “Իսրայելի ավերակ լեռները մեզ կերակուր են տրված”։ 13 Քո բերանով գոռոզացել ես իմ դեմ եւ մեծ-մեծ խոսել իմ
հասցեին, եւ ես լսել եմ դրանք”։ 14 Տերը՝ Աստված, այսպես է ասում. “Երբ արար աշխարհ ուրախության մեջ լինի, քեզ
ավերակ եմ դարձնելու այն բանի համար, որ ոտնահարեցիր ժառանգությունն Իսրայելի տան, որ կործանվեց։ Նույնն էլ
քեզ եմ անելու,^15 եւ ավերակ ես լինելու, ո՛վ Սեիր լեռ, եւ ամբողջ Եդովմն էլ բնաջնջվելու է։ Եվ կիմանաս, որ ես եմ նրանց
Տերը՝ Աստված”»։
