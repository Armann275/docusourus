
Սողոմոնի շինությունները
( Գ Թագ. 9.10-14)
(^1) Քսան տարի հետո (այդ ընթացքում Սողոմոնը կառուցեց Տիրոջ տունն ու իր պալատը) (^2) Սողոմոնը վերակառուցեց
այն քաղաքները, որ Քիրամը տվել էր իրեն, եւ այնտեղ բնակեցրեց իսրայելացիներին։
( _Գ Թագ_. 9.15-26)
(^3) Սողոմոնը եկավ Եմաթ Սովբա բնակավայրը եւ ամրացրեց այն, (^4) անապատում կառուցեց Թեդմորը եւ Եմաթում
շինեց ամրություններով քաղաքներ։ 5 Նա կառուցեց Վերին Բեթորոնն ու Ներքին Բեթորոնը՝ պարիսպներով, դռներով
ու նիգերով ամրացված քաղաքներ,^6 նաեւ Բաալաթն ու իրեն պատկանող բոլոր ամրացված քաղաքները,
մարտակառքերի ու հեծյալների բոլոր քաղաքները եւ այն ամենը, որ Սողոմոնը կամեցավ ըստ իր ցանկության շինել
Երուսաղեմում, Լիբանանում եւ իր ամբողջ թագավորության մեջ։
(^7) Ոչ իսրայելացի բոլոր մարդկանց, որոնք մնացել էին քետացիներից, ամորհացիներից, փերեզացիներից,
խեւացիներից եւ հեբուսացիներից,^8 Իսրայելի կազմակերպած կոտորածից հետո երկրում վերապրած նրանց որդիներին
Սողոմոնը հարկատու դարձրեց, եւ այդպես է մինչեւ այսօր։ 9 Սողոմոնն իսրայելացիներից իր թագավորության համար
ծառաներ չվերցրեց, որովհետեւ նրանք պատերազմողներ, հզոր իշխաններ, մարտակառքերի ու հեծյալների
հրամանատարներ էին։ 10 Սրանք՝ թվով երկու հարյուր հիսուն հոգի, Սողոմոն թագավորի գլխավոր իշխաններն էին, որ
ղեկավարում էին ժողովրդին։
(^11) Սողոմոնը, փարավոնի դստերը հանելով Դավթի քաղաքից, բերեց այն տունը, որ կառուցել էր նրա համար, քանի
որ ասաց. «Իմ կինը չպետք է բնակվի Իսրայելի արքա Դավթի քաղաքում, որովհետեւ սուրբ է այն վայրը, որտեղ Տիրոջ
տապանակն է մտել»։
(^12) Այն ժամանակ Սողոմոնը Տիրոջը ողջակեզներ մատուցեց տաճարի դիմաց իր շինած զոհասեղանի վրա, (^13) որի վրա,
ամենօրյա կարգի համաձայն, ըստ Մովսեսի պատվիրանների, ողջակեզ պիտի մատուցվեր շաբաթ օրերին, ամսվա
սկզբին ու տարեկան երեք տոներին՝ Բաղարջակերաց տոնին, Շաբաթների տոնին եւ Տաղավարահարաց տոնին։
(^14) Դավթի կարգադրության համաձայն՝ նա հաստատեց քահանաների դասերը՝ ըստ իրենց սպասավորության.
ղեւտացիները նշանակվեցին իրենց պարտականությունների վրա, որ օրհներգեն ու ծառայեն քահանաների առջեւ ըստ
յուրաքանչյուր օրվա կարգի։ Ըստ իրենց դասերի՝ դռնապաններ կարգվեցին յուրաքանչյուր դռան վրա, քանզի այդպես
էր Աստծու մարդու՝ Դավթի ցուցումը։ 15 Նրանք զանց չարեցին արքայի այն ցուցումները, որ տրվել էին քահանաների,
ղեւտացիների, գանձարանի եւ ամեն ինչի վերաբերյալ։ 16 Այսպես սկզբից մինչեւ վերջ ավարտվեց Տիրոջ համար տուն
կառուցելու Սողոմոնի ամբողջ գործը։
(^17) Այն ժամանակ Սողոմոնը գնաց Գասիոնգաբեր եւ Ելամ, որը Եդովմի ծովեզերքին էր։ 18 Քիրամն իր ծառաների
միջոցով նավեր ուղարկեց ու մարդիկ, որ ծովի վրա նավարկել գիտեին։ Նրանք Սողոմոնի ծառաների հետ գնացին
Սովփերա, այնտեղից չորս հարյուր հիսուն տաղանդ ոսկի բերեցին ու եկան Սողոմոն արքայի մոտ։
