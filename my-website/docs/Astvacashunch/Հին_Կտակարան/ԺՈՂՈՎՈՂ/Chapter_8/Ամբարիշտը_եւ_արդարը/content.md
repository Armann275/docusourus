
(^1) Ո՞վ է ճանաչում իմաստուններին, եւ ո՞վ կարող է այս հարցերի մեկնությունը տալ։ Մարդու իմաստությունը լույս է
տալիս նրա երեսին, բայց անամոթի երեսը ատելի է լինում։
(^2) Զգուշացի՛ր թագավորի բերանից եւ մի՛ շտապիր Աստծուն երդում տալիս։ 3 Ինչքան կարող ես, հեռո՛ւ մնա նրա
աչքից եւ ոչ էլ հարատեւիր չար գործի մեջ, որովհետեւ նա ինչ որ կամենա, կարող է անել։ 4 Որպես թագավոր՝ նա
իշխանությամբ է խոսում, եւ ո՞վ կարող է նրան ասել «Ի՞նչ արեցիր»։ 5 Պատվիրան պահող մարդը չար խոսքի չի
հանդիպի. իմաստունի սիրտը գիտի դատելու պատեհ ժամանակը։ 6 Ամեն բան իր ժամանակն ու իրավունքն ունի, բայց
մարդու գիտությունը շատ բազմաբնույթ է,^7 որովհետեւ չգիտե, թե ի՛նչ է լինելու, եւ ինչ էլ որ լինի, ո՞վ պիտի պատմի նրան։
(^8) Մարդ իշխանություն չունի իր հոգու վրա. երբ պատերազմ լինի, փրկություն չկա, պատերազմի ժամանակ
միջնորդություն չկա։
(^9) Ես տեսա այս բոլորը եւ սրտով քննեցի այն բոլոր գործերը, որ կատարվել են արեգակի ներքո, եւ այն, որ մարդն
իշխում է մարդու վրա ու չարչարում է նրան։ 10 Ապա տեսա, որ ամբարիշտներին թաղեցին գերեզմանների մեջ, գնացին
սուրբ տեղից, եւ նրանց համար սուգ արեցին քաղաքում, որովհետեւ այսպես արեցին։ 11 Չարի դատաստանն անմիջապես
չի կատարվում, այդ պատճառով էլ մարդկանց որդիների սրտերը համարձակվում են չարիք գործել։ 12 Ով մեղք է գործում,
չարիք է գործում ավելի առաջ թե հետո, որովհետեւ գիտեմ, թե ամեն բան բարի պիտի լինի նրանց, ովքեր երկյուղ են
կրում Աստծուց։ 13 Բայց ամբարշտին բարություն պիտի չլինի. նա իր օրերը չպիտի երկարեցնի, այլ դրանք ստվերի նման
պիտի լինեն, քանի որ երկյուղ չի կրում Աստծու ներկայությունից։
(^14) Մի ունայնություն էլ կա երկրի վրա. արդարներ կան, որոնց պատահում են գործեր, որ արժանի են
ամբարիշտներին, եւ ամբարիշտներ կան, որոնց պատահում է այն, ինչ արժանի է արդարներին։ Եվ ես ասացի. «Սակայն
դա եւս ունայնություն է»։ 15 Եվ ես գովեցի ուրախությունը, որովհետեւ արեգակի ներքո մարդու համար ուտելուց, խմելուց
եւ ուրախ լինելուց բացի ուրիշ ավելի լավ բան չկա, քանի որ նրա ողջ կյանքում, որ Աստված տվել է նրան արեգակի ներքո,
դա է մնալու միայն նրա վաստակից։
(^16) Երբ սիրտս տվեցի ճանաչելու իմաստությունը եւ տեսնելու այն զբաղմունքները, որ կատարվում են երկրի վրա
(որովհետեւ մարդ կա, որի աչքին գիշեր թե ցերեկ քուն չի գալիս),^17 տեսա Աստծու բոլոր գործերը. մարդը չի կարող գտնել
այն գործը, որ կատարվել է արեգակի ներքո։ Որքան էլ մարդ աշխատի որոնել այն, չի գտնելու, եւ մինչեւ իսկ իմաստունն
ինչքան էլ ասի, թե գիտի, դարձյալ չի կարող գտնել։
