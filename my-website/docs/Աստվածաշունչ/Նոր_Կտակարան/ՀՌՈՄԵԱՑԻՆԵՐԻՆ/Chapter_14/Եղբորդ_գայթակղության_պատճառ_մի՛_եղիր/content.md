
Եղբորդ մի՛ դատիր
(^1) Հավատի մեջ տկարացածին ընդունե՛ք առանց երկմիտ խղճով։ 2 Մեկը հավատում է, որ ամեն ինչ կարելի է ուտել։
Իսկ մյուսը, որ տկար է, միայն բանջարեղեն է ուտում։ 3 Ով ուտում է, թող չարհամարհի նրան, որ չի ուտում, իսկ ով չի
ուտում, թող չդատի նրան, ով ուտում է, որովհետեւ Աստված նրան ընդունեց։ 4 Դու ո՞վ ես, որ դատում ես ուրիշի
ծառային։ Իր Տիրոջ առջեւ է կանգուն կամ ընկած։ Բայց նա կանգուն կմնա, որովհետեւ Տերը կարող է նրան կանգուն
պահել։
(^5) Մեկը վեր է դասում օրն օրից, իսկ մյուսը բոլոր օրերը հավասար է համարում։ Յուրաքանչյուր ոք թող իր համոզումը
պահի։ 6 Ով կարեւորություն է տալիս օրվան, Տիրոջ համար է կարեւորություն տալիս, եւ ով կարեւորություն չի տալիս
օրվան, Տիրոջ համար կարեւորություն չի տալիս։ Ով ուտում է, Տիրոջ համար է ուտում եւ գոհություն է հայտնում
Աստծուն, եւ ով չի ուտում, Տիրոջ համար չի ուտում եւ գոհություն է հայտնում Աստծուն։ 7 Որովհետեւ մեզնից ոչ ոք չի
ապրում ինքն իր համար եւ չի մեռնում ինքն իր համար։ 8 Եթե ապրում ենք, Տիրոջ համար ենք ապրում, եւ եթե մեռնում
ենք, Տիրոջ համար ենք մեռնում։ Եվ արդ, ապրենք թե մեռնենք, Տիրոջն ենք պատկանում։ 9 Քրիստոսը հենց դրա համար
մեռավ ու վերակենդանացավ, որպեսզի մեռածների եւ ապրողների Տերը լինի հավասարապես։ 10 Դու ինչո՞ւ ես դատում
քո եղբորը կամ ինչո՞ւ ես արհամարհում քո եղբորը, քանի որ ամենքս էլ կանգնելու ենք Քրիստոսի ատյանի առջեւ,
(^11) որովհետեւ գրված է.
_«Կենդանի եմ ես,- ասում է Տերը,-
որ ամեն ծունկ իմ առջեւ է խոնարհվելու,
եւ ամեն լեզու Աստծուն է խոստովանելու» (Ես. 45.23)։_
(^12) _Ուրեմն մեզնից յուրաքանչյուրն իր համար Աստծուն հաշիվ է տալու։_
(^13) Ուստի միմյանց չդատենք, այլ ավելի շուտ մտածեք գայթակղության պատճառ չլինել եղբոր համար։ 14 Այս գիտեմ
եւ համոզված եմ Քրիստոս Հիսուսով, որ ինքնին պիղծ բան չկա։ Բայց ով կարծում է, թե ինչ-որ բան պիղծ է, իր համար է
պիղծ։ 15 Եթե ուտելիքի պատճառով եղբայրդ մտատանջվում է, այլեւս սիրով չես վարվում։ Քո ուտելիքով մի՛ կործանիր
նրան, ում համար Քրիստոսը մեռավ։ 16 Ձեր բարին թող հայհոյության պատճառ չդառնա,^17 որովհետեւ Աստծու
արքայությունը ուտելիք ու ըմպելիք չէ, այլ արդարություն, խաղաղություն եւ խնդություն Սուրբ Հոգով.^18 ով սրանցով է
ծառայում Քրիստոսին, հաճելի է Աստծուն եւ գովելի՝ մարդկանց կողմից։ 19 Ուրեմն հետամուտ լինենք խաղաղության եւ
փոխադարձ ամրապնդման։ 20 Ուտելիքի պատճառով Աստծու գործը մի՛ քանդիր։ Ամեն ինչ մաքուր է, բայց սխալ է այն
մարդու համար, որ ուտում է՝ գայթակղության առիթ դառնալով։ 21 Լավ է ո՛չ միս ուտել, ո՛չ գինի խմել, ո՛չ էլ որեւէ բան
անել, որով քո եղբայրը գայթակղվում, կամ սայթաքում, կամ տկարանում է։ 22 Դու, որ իսկապես հավատ ունես, պահի՛ր


քեզ համար Աստծու առաջ։ Երանի՜ նրան, ով չի դատապարտում իրեն այն պատճառով, որ ընկերոջ համար փորձության
պատճառ է դառնում։ 23 Բայց ով կասկածում է, դատապարտված է, եթե ուտի, որովհետեւ չի գործում հավատով.
որովհետեւ այն ամենը, ինչ հավատից չի գալիս, մեղք է։
