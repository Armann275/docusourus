
Աբրամի եւ Ղովտի բաժանումը
(^1) Աբրամն իր կնոջ եւ Ղովտի հետ իր ողջ ունեցվածքով Եգիպտոսից ելավ անապատ։ 2 Աբրամը շատ հարուստ էր
անասուններով, արծաթով եւ ոսկով։ 3 Անապատից նա շարունակեց իր ճանապարհը մինչեւ Բեթել՝ այն վայրը, որտեղ նա
նախկինում վրան էր խփել, Բեթելի եւ Անգեի միջեւ,^4 որտեղ նախկինում զոհասեղան էր կառուցել։ Այդտեղ Աբրամը
կանչեց Տիրոջ՝ Աստծու անունը։ 5 Ղովտը, որ Աբրամի հետ էր, նույնպես ուներ արջառներ, ոչխարներ եւ անասուններ։
(^6) Սակայն այդ վայրը չէր բավարարում նրանց՝ միասին ապրելու համար, քանի որ նրանց ունեցվածքը շատ էր, եւ
հնարավոր չէր համատեղ ապրել։ 7 Եվ մի օր կռիվ ծագեց Աբրամի հոտերի ու Ղովտի հոտերի հովիվների միջեւ։ Այն
ժամանակ այդ երկրում բնակվում էին քանանացիներն ու փերեզացիները։ 8 Աբրամն ասաց Ղովտին. «Թող իմ ու քո,
ինչպես նաեւ իմ ու քո հովիվների միջեւ կռիվ չլինի, որովհետեւ մենք եղբայրներ ենք։ 9 Մի՞թե ողջ երկիրն առջեւդ չէ.
բաժանվի՛ր ինձնից։ Եթե դու ձախ գնաս, ես աջ կգնամ, իսկ եթե դու աջ գնաս, ես ձախ կգնամ»։ 10 Ղովտն աչքերը
բարձրացրեց ու տեսավ, որ Հորդանանի բոլոր շրջանները մինչեւ Սեգովր ոռոգելի են (նախքան Աստծու կողմից Սոդոմի
ու Գոմորի կործանումը), ինչպես Աստծու դրախտը եւ ինչպես եգիպտացիների երկիրը։ 11 Ղովտն իր համար ընտրեց
Հորդանանի ողջ շրջակայքն ու գնաց դեպի արեւելք։ Եվ եղբայրները բաժանվեցին միմյանցից։ 12 Աբրամը բնակություն
հաստատեց քանանացիների երկրում, իսկ Ղովտը բնակվեց այն կողմերում գտնվող մի քաղաքում եւ իր վրանը խփեց
Սոդոմում։ 13 Սոդոմացիները շատ չար եւ մեղավոր մարդիկ էին Աստծու առաջ։
(^14) Ղովտի հեռանալուց հետո Աստված Աբրամին ասաց. «Բարձրացրո՛ւ քո աչքերը եւ կանգնածդ տեղից նայի՛ր դեպի
հյուսիս ու հարավ, դեպի արեւելք ու ծով [* _արեւմուտք_ ]
[3]
։ 15 Այդ ողջ երկիրը, որ տեսնում ես, հավիտենապես տալու եմ
քեզ եւ քո սերունդներին։ 16 Քո սերունդներին պիտի բազմացնեմ երկրի ավազի չափ. եթե որեւէ մեկն ի վիճակի լինի
հաշվելու երկրի ավազը, ապա քո սերունդներն էլ կհաշվվեն։ 17 Արդ, վե՛ր կաց, շրջի՛ր այդ երկիրն իր երկարությամբ ու
լայնությամբ, որովհետեւ այն քեզ եմ տալու»։ 18 Աբրամը ճանապարհ ընկավ, եկավ բնակվեց Քեբրոնում գտնվող
Մամբրեի կաղնու մոտ եւ այնտեղ Տիրոջ՝ Աստծու համար զոհասեղան շինեց։
