
Մեծ ավերածություններ. անարժան հովիվներ
(^1) _Բացի՛ր քո դռները, Լիբանա՛ն,
եւ թող կրակն ուտի քո մայրիները։_
(^2) _Թող ողբան նոճիները,
որովհետեւ մայրիները տապալվեցին,
եւ մեծապես թշվառացան մեծամեծները։
Ողբացե՛ք, Բասանի՛ կաղնիներ,
որովհետեւ քանդվեց ծառախիտ անտառը։_
(^3) _Հովիվների ողբալու ձայնն է,
որովհետեւ նսեմացավ նրանց մեծությունը։
Առյուծների մռնչալու ձայնն է,
որովհետեւ ցածրացավ Հորդանանի բարձրությունը։_
(^4) Այսպես է ասում Ամենակալ Տերը.
_«Արածեցրո՛ւ մորթվելիք ոչխարները,_
(^5) _որոնք տերերը մորթում էին ու վաճառում դրանք եւ ասում.
“Օրհնյա՜լ է Տերը, հարստացանք”։
Եվ նրանց հովիվները բնավ չէին ցավում նրանց համար։_
(^6) «Դրա համար այլեւս չեմ խնայի այդ երկրի բնակիչներին,- ասում է Տերը,- եւ ահա ես կմատնեմ մարդկանց,
յուրաքանչյուրին իր ընկերոջ ձեռքը եւ իր թագավորի ձեռքը, եւ կհարվածեն, եւ չեմ փրկի նրանց ձեռքից։
(^7) Եվ մորթվելիք ոչխարը կհովվեմ քանանացիների երկրում։ Եվ ինձ համար երկու գավազան կվերցնեմ. մեկը
կանվանեմ Գեղեցկություն, իսկ երկրորդը կանվանեմ Վիճակ եւ կարածեցնեմ ոչխարները։ 8 Կվերացնեմ երեք
հովիվներին մի ամսվա մեջ, եւ կծանրանա իմ հոգին նրանց վրա, քանի որ նրանց հոգիներն էլ գոչում էին իմ դեմ։
(^9) Եվ ասացի. «Չեմ հովվի ձեզ. ով մեռնելու է, թող մեռնի, ով սատկելու է, թող սատկի, իսկ մնացածները թող ուտեն
յուրաքանչյուրն իր ընկերոջ մարմինը»։
(^10) Եվ կվերցնեմ իմ գավազանը՝ Գեղեցկությունը, ու կնետեմ այն՝ խզելու իմ ուխտը, որ կնքեցի բոլոր ժողովուրդների
հետ,^11 եւ կխզվի այն օրը. եւ քանանացիները կճանաչեն իմ պահպանած հոտերը, քանի որ Տիրոջ խոսքն է։
(^12) Եվ ասացի նրանց. «Եթե բարի է թվում ձեր աչքին, տվե՛ք իմ վարձը, իսկ եթե ոչ, ասացե՛ք»։ Եվ կշռեցին իմ վարձը
երեսուն արծաթով։
(^13) Եվ Տերն ինձ ասաց. «Դու գցի՛ր դա բովը եւ քննի՛ր, թե փորձվա՞ծ է, ինչպես որ ես փորձվեցի նրանց համար»։ Եվ
վերցրի երեսուն արծաթը եւ գցեցի Տիրոջ տունը՝ բովի մեջ։ 14 Եվ նետեցի երկրորդ գավազանը՝ Վիճակը, խզելու իմ ուխտը
Հուդայի եւ Իսրայելի միջեւ։
(^15) Եվ Տերն ինձ դարձյալ ասաց. «Դու քեզ համար տգետ հովվի հովվության գործի՛ք վերցրու, (^16) որովհետեւ ահա ես
տգետ հովիվ եմ ոտքի հանում երկրի վրա. տկարին չի խնամելու, ցրվածին չի փնտրելու, վիրավորվածին չի բժշկելու,
ողջին հոգ չի տանելու, բայց ուտելու է ընտիրների միսը եւ փշրելու է նրանց ոտքերը։
(^17) _Ո՛վ դատարկ արոտներ,
որ լքում եք ոչխարները։
Սուրը նրա բազկին է եւ նրա աջ աչքին։
Նրա բազուկն ամբողջությամբ կչորանա,
եւ նրա աջ աչքն ամբողջությամբ կկուրանա։_
