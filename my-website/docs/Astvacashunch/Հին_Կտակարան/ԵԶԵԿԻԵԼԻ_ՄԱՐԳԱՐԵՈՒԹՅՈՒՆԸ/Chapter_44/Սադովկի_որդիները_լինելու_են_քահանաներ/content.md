
Արեւելյան դռան գործածությունը
(^1) Ինձ հետ դարձրեց սրբարանի արտաքին դռան ճանապարհով, որ նայում էր դեպի արեւելք։ Այն փակված էր։ 2 Տերն
ինձ ասաց. «Այդ դուռը փակ է մնալու ու չի բացվելու, նրանով ոչ ոք չի անցնելու, որպեսզի Իսրայելի Տերը՝ Աստված,
մտնի այդտեղով։ Այն փակ է լինելու,^3 որովհետեւ առաջնորդ իշխանն է ներսում նստելու՝ Տիրոջ առաջ հաց ուտելու
համար։ Նա մտնելու է դռան կամարի տակի ճանապարհով եւ նույն տեղով էլ դուրս է գալու»։
(^4) Նա ինձ տարավ մի դռնով, որ դեպի հյուսիս՝ տաճարի դիմաց էր նայում։ Տեսնում էի. ահա Տիրոջ տունը լի էր Տիրոջ
փառքով։ Երեսս ի վայր ընկա ու խոնարհություն արեցի։ 5 Տերն ինձ ասաց. «Մարդո՛ւ որդի, սրտիդ մե՛ջ դիր, աչքերովդ
տե՛ս ու ականջներովդ լսի՛ր այն ամենը, ինչ որ քեզ կասեմ Տիրոջ տաճարի բոլոր հրահանգների ու նրա օրենքների
մասին։ Դու սրտիդ մեջ կպահես այդ տաճար մտնելու ու նրա սրբարանից ելնելու կարգը։ 6 Կասես Իսրայելի ժողովրդին՝
դառնացնող ժողովրդին. “Այսպես է ասում Տերը՝ Աստված. թող բավական լինեն ձեր բոլոր անօրենությունները, ո՛վ
տունդ Իսրայելի,^7 որ ձեր մեջ եք մտցրել այլազգիներին՝ սրտով անթլփատներին ու մարմնով անթլփատներին։ Նրանք
մտել են իմ սրբարանը եւ պղծել այն, մինչ դուք մատուցում էիք իմ հացը՝ ճարպով ու արյունով։ Դուք, որ զանց եք առնում
ուխտս ձեր բոլոր անօրենություններով,^8 չեք պահել ու պահպանել սրբավայրերս, այլազգիներին եք պահապան կարգել
իմ սրբություն սրբոցի վրա”»։
(^9) Ուստի այսպես է ասում Տերը՝ Աստված. «Ոչ մի օտարածին զավակ՝ սրտով անթլփատ ու մարմնով անթլփատ, չի
մտնելու իմ սրբարանը, ոչ մեկն այն այլազգիների բոլոր որդիներից, որ կան Իսրայելի այդ տանը։ 10 Նաեւ ղեւտացիները,
որոնք ինձնից հեռացել են, երբ ժողովուրդը մոլորվել էր, մոլորվել-հեռացել ինձնից՝ հետեւելով իրենց խորհուրդներին,-
նրանք էլ են պատժվելու ըստ իրենց անօրենությունների։ 11 Նրանք իմ սրբարանում՝ այդ տան դռներին, դռնապան
ծառաներ են լինելու եւ տաճարի սպասավորներ։ Նրանք են մորթելու ժողովրդի ողջակեզներն ու զոհաբերությունները.
նրանք են կանգնելու ժողովրդի առաջ՝ լինելով նրա սպասավորները։ 12 Այն բանի համար, որ իրենք սպասավորներ էին
նրանց կուռքերի առաջ, այդ անիրավության համար էլ Իսրայելի տունը տանջանքների է մատնվել։ Դրա համար ձեռքս
բարձրացրի նրանց վրա,- ասում է Տերը՝ Աստված,- եւ ըստ իրենց անիրավությունների էլ նրանք պատժվելու են։ 13 Թող
ինձ չմերձենան նրանք, ինձ համար քահանա չլինեն ու չդիպչեն ո՛չ Իսրայելի զավակների սրբություններին, ո՛չ էլ իմ
ամենասուրբ բոլոր սրբություններին։ Նրանք կրելու են իրենց անարգանքն իրենց արած մոլորության համար։ 14 Նրանց
պահապան են կարգել այն տան, նրա բոլոր գործերի, այն ամենի վրա, ինչ անելու են այնտեղ»։
(^15) «Իսկ ղեւտացի քահանաները՝ Սադովկի այն որդիները, որոնք պահպանել են իմ սրբարանը, երբ Իսրայելի տունը
մոլորվել-հեռացել էր ինձնից,- նրանք մերձենալու են ինձ՝ պաշտամունք մատուցելու համար ինձ։ Կանգնելու են իմ
դիմաց եւ ինձ զոհեր, ճարպ ու արյուն են մատուցելու,- ասում է Տերը՝ Աստված։- 16 Նրանք մտնելու են իմ սրբարանը,
մերձենալու են սեղանիս՝ ինձ պաշտամունք մատուցելու, եւ պահպանություն են անելու։ 17 Երբ նրանք ներքին գավթի
դռնով մտնեն, պետք է կտավե պատմուճաններ հագած լինեն եւ իրենց պաշտամունքը մատուցելու ժամանակ բրդեղեն
հագած չպետք է լինեն՝ սկսած ներքին գավթի դռնից։ 18 Գլուխներին կտավե խույրեր են ունենալու, սրունքներին՝ կտավե
անդրավարտիքներ։ Ծանր հագնված չպետք է լինեն։ 19 Ու երբ դուրս գան արտաքին գավիթ՝ ժողովրդի մոտ, հանելու են
իրենց պատմուճանները, որոնցով պաշտամունք են մատուցում, դրանք դնելու են սուրբ սենյակը եւ հագնելու են ուրիշ
պատմուճաններ, որպեսզի ժողովրդին իրենց պատմուճաններով չսրբագործեն։ 20 Գլուխները չեն ածիլելու, մազերը չեն
նոսրացնելու. պինդ ծածկելու են իրենց գլուխները։ 21 Ներքին գավիթ մտնելիս ոչ մի քահանա գինի թող չխմի։ 22 Որբեւայրի
կամ արձակված կնոջն իրենց կին թող չառնեն, այլ Իսրայելի տան ծնունդ կույսերի կամ քահանայից մնացած որբեւայրու։
(^23) Եվ իմ ժողովրդին թող սովորեցնեն ընտրություն կատարել սրբի ու պղծվածի, անարատի ու արատավորվածի միջեւ։
(^24) Արյան դատաստանի ժամանակ նրանք քննիչ թող լինեն, ըստ իմ օրենքների դատաստան անեն եւ ըստ իմ կանոնների
իրավունք գործադրեն։ Բոլոր տոներին իմ օրենքներն ու հրահանգները թող պահեն, շաբաթներս սուրբ պահեն։
(^25) Մարդու դիակի մոտ թող չգան, որ չպղծվեն, բացի հոր կամ մոր, որդու կամ դստեր, եղբոր կամ չամուսնացած քրոջ
դիակից։ 26 Եվ այն սրբագործելուց հետո պետք է հաշվել յոթ օր.^27 ո՛ր օրը ներքին գավիթը, սրբավայրը մտնեն՝
պաշտամունք մատուցելու, քավության զոհ թող մատուցեն,- ասում է Տերը՝ Աստված։- 28 Նրանք ուրիշ ժառանգություն
չեն ունենալու, քանի որ ես եմ նրանց համար ժառանգություն. Իսրայելի զավակների մեջ նրանց կալվածք թող չտրվի,
քանի որ ես եմ նրանց համար ժառանգություն։ 29 Նրանք են ուտելու զոհերը՝ մեղքերի համար լինեն դրանք թե
հանցանքի, ու Իսրայելի բոլոր նվերները նրանցն են լինելու։ 30 Բոլոր առաջին պտուղները, բոլոր առաջին ծնունդները,


ձեր բոլոր պտուղների երախայրիքը քահանաներինն են լինելու։ Ձեր առաջին բերքը քահանային եք տալու, որպեսզի
ձեր տներն օրհնի։ 31 Քահանաները չեն ուտելու որեւէ մեռելոտի, լինի գազան, հոշոտած թռչուն կամ անասուն»։
