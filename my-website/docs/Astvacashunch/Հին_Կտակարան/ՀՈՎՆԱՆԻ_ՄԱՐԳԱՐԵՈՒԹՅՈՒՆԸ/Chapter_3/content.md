
Հովնանը քարոզում է Նինվեում
(^1) Տիրոջ խոսքը երկրորդ անգամ եղավ Հովնանին, եւ ասաց. (^2) «Ելի՛ր, գնա՛ Նինվե մեծ քաղաքը եւ նրա մեջ քարոզի՛ր
ըստ նախկին քարոզության, որ խոսեցի քեզ հետ»։ 3 Հովնանը ելավ ու գնաց Նինվե, ինչպես Տերը խոսել էր նրա հետ։
Նինվեն Աստծու մեծ քաղաք էր՝ երեք օրվա գնալու ճանապարհի չափ։ 4 Հովնանն սկսեց մտնել այն քաղաքը, երբ մի
օրվա ճանապարհ անցավ, քարոզեց եւ ասաց. «Եվս այլ երեք [* _քառասուն_ ] օրեր, եւ Նինվեն կործանվելու է»։
(^5) Եվ նինվեացի մարդիկ հավատացին Աստծուն, պահք քարոզեցին, եւ նրանց մեծից մինչեւ փոքրը քուրձ հագավ։
(^6) Լուրը հասավ նինվեացիների թագավորին. իր գահից ելավ ու հանեց իր պատմուճանը, քուրձ հագավ եւ նստեց մոխրի
վրա։ 7 Թագավորի եւ իր մեծամեծների կողմից Նինվեում քարոզվեց ու հայտարարվեց, թե մարդ եւ անասուն, հոտ եւ
արջառ թող ոչինչ չուտեն, չճարակեն եւ ջուր չխմեն։ 8 Մարդ եւ անասուն քուրձ հագան եւ ամբողջ սրտով աղաղակեցին
Աստծուն. դարձավ յուրաքանչյուրն իր չար ճանապարհներից եւ անօրենությունից, որ իր ձեռքում ուներ, եւ ասացին.
(^9) «Ո՞վ գիտի, Աստված կզղջա եւ կդառնա իր խիստ բարկությունից, եւ կորստյան չենք մատնվի»։ 10 Եվ Աստված տեսավ
նրանց գործերը, որ յուրաքանչյուրը դարձավ իր չար ճանապարհներից, եւ Աստված զղջաց չարիքների համար, որ ասել
էր, թե կաներ նրանց, բայց չարեց։
