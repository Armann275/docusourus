
Ջրգողով հիվանդի բժշկումը շաբաթ օրով
(^1) Մի շաբաթ օր նա մտավ փարիսեցիների իշխանավորներից մեկի տունը հաց ուտելու, նրանք հետեւում էին նրան։
(^2) Եվ ահա այնտեղ նրա առաջ ջրգողով հիվանդ մի մարդ կանգնեց։ 3 Հիսուսը պատասխանեց Օրենքի ուսուցիչներին ու


փարիսեցիներին եւ ասաց. «Շաբաթ օրով բժշկելը օրինավո՞ր է, թե՞ ոչ»։ 4 Նրանք լուռ մնացին։ Հիսուսը, նրան բռնելով,
բուժեց եւ արձակեց։ 5 Եվ նրանց ասաց. «Ձեզնից ո՞ւմ եզը կամ էշը ընկնի ջրհորի մեջ, իսկույն չի հանի այն շաբաթ օրով»։

(^6) Եվ այդ մասին նրան պատասխան տալ չկարողացան։
(^7) Հրավիրվածներին էլ մի առակ ասաց՝ տեսնելով, թե ինչպես նրանք պատվավոր տեղերն էին ընտրում։ 8 Նրանց
ասաց. «Երբ մեկը քեզ հարսանիքի կամ հրավերքի կանչի, առաջին տեղը մի՛ նստիր, գուցե քեզնից ավելի պատվական
մեկը նրա կողմից կանչված լինի։ 9 Եվ քեզ ու նրան կանչողը գա ու քեզ ասի՝ “Սրան տե՛ղ տուր”։ Եվ ապա սկսես ամոթով
վերջին տեղը գրավել։ 10 Այլ, երբ հրավիրվես, գնա բազմի՛ր վերջին տեղը, որպեսզի, երբ քեզ կանչողը գա եւ քեզ ասի՝
“Բարեկա՛մ, ավելի վե՛ր մոտեցիր”, այն ժամանակ քո սեղանակիցների առաջ դու փառավորվես.^11 որովհետեւ նա, ով
ինքն իրեն բարձրացնում է, պիտի խոնարհվի, եւ նա, ով ինքն իրեն խոնարհեցնում է, պիտի բարձրանա»։
(^12) Իրեն հրավիրողին էլ ասաց. «Երբ ճաշ կամ ընթրիք ես տալիս, մի՛ կանչիր ո՛չ քո բարեկամներին, ո՛չ քո եղբայրներին,
ո՛չ քո ազգականներին եւ ո՛չ էլ քո հարուստ հարեւաններին, որպեսզի նրանք էլ փոխարենը քեզ չհրավիրեն, եւ քեզ
հատուցում լինի։ 13 Այլ, երբ ընդունելություն անես, կանչի՛ր աղքատներին, խեղանդամներին, կաղերին ու կույրերին 14 եւ
երանելի կլինես, որովհետեւ փոխարենը քեզ հատուցելու ոչինչ չունեն։ Դրա փոխարեն քեզ կհատուցվի արդարների
հարության օրը»։
( _Մտթ_. 22.1-10)
(^15) Երբ սեղանակիցներից մեկն այս լսեց, ասաց նրան. «Երանի՜ նրան, ով ճաշ կուտի Աստծու արքայության մեջ»։ 16 Եվ
Հիսուսն ասաց. «Մի մարդ ընթրիք սարքեց եւ հրավիրեց շատերին։ 17 Եվ ընթրիքի ժամին իր ծառային ուղարկեց՝ կանչելու
հրավիրվածներին, թե՝ “Եկե՛ք, որովհետեւ ահա ամեն բան պատրաստ է”։ 18 Եվ ամենքը մեկ առ մեկ սկսեցին հրաժարվել։
Առաջինն ասաց. “Ագարակ գնեցի եւ պետք է, որ գնամ տեսնեմ. խնդրում եմ քեզ, ինձ հրաժարվա՛ծ համարիր”։ 19 Մյուսն
ասաց. “Հինգ լուծ եզներ գնեցի. գնում եմ դրանք փորձելու. խնդրում եմ քեզ, ինձ հրաժարվա՛ծ համարիր”։ 20 Իսկ մյուսն
ասաց. “Կին եմ առել, դրա համար էլ չեմ կարող գալ”։ 21 Ծառան եկավ ու իր տիրոջը պատմեց այս։ Այդ ժամանակ
տանտերը, բարկանալով, իր ծառային ասաց. “Իսկույն դո՛ւրս եկ քաղաքի հրապարակներն ու փողոցները եւ
աղքատներին, խեղանդամներին, կաղերին ու կույրերին բեր մտցրո՛ւ այստեղ”։ 22 Եվ ծառան ասաց. “Տե՛ր, ինչ
հրամայեցիր, կատարվեց, եւ էլի տեղ կա”։ 23 Եվ տերը ծառային ասաց. “Դո՛ւրս եկ ճանապարհներն ու ցանկապատների
առաջ եւ մարդկանց այստե՛ղ մտցրու, որպեսզի տունս լցվի”։ 24 Ասում եմ ձեզ, որ նրանցից ոչ ոք, ում հրավիրել էի, իմ
ընթրիքից չի ճաշակի»։
( _Մտթ_. 10.37-38)
(^25) Եվ նրա հետ շատ ժողովուրդ էր գնում։ Նա դարձավ եւ ասաց նրանց. (^26) «Եթե մեկն ինձ մոտ գա եւ չնախընտրի ինձ
իր հորից ու մորից, կնոջից ու որդիներից, եղբայրներից ու քույրերից, նույնիսկ իր անձից, չի կարող իմ աշակերտը լինել.
(^27) որովհետեւ, ով չվերցնի իր խաչը եւ իմ հետեւից չգա, չի կարող իմ աշակերտը լինել։ 28 Ձեզնից ո՞վ, եթե կամենա աշտարակ
շինել, նախ նստելով չի հաշվի իր ծախսերը, թե ավարտելու համար բավական դրամ ունի՞,^29 որպեսզի գուցե երբ հիմքը
դնի եւ չկարողանա ավարտել, բոլոր նրանք, որ տեսնեն, սկսեն ծաղրել նրան 30 եւ ասել, թե՝ “Այս մարդը սկսեց կառուցել
եւ չկարողացավ ավարտել”։ 31 Կամ ո՞ր թագավորը, եթե պատրաստվի պատերազմելու այլ թագավորի դեմ, նախ չի նստի
եւ խորհի, թե տասը հազարով կկարողանա՞ դիմադրել նրան, որ իր վրա քսան հազարով է գալիս։ 32 Ապա թե ոչ, մինչ սա
դեռ հեռու է, պատգամավորություն ուղարկելով՝ խաղաղություն կխնդրի։ 33 Արդ, այսպես էլ ձեզնից ով իր ամբողջ
ունեցվածքից չհրաժարվի, չի կարող իմ աշակերտը լինել»։
( _Մտթ_. 5.13, _Մրկ_. 9.49-50)
(^34) «Աղը լավ բան է, բայց եթե աղն էլ անհամանա, ինչո՞վ պիտի համեմվի։ 35 Ո՛չ հողի համար է պիտանի եւ ո՛չ էլ
պարարտանյութի, այլ դուրս թափելու։ Ով ականջ ունի լսելու, թող լսի»։
