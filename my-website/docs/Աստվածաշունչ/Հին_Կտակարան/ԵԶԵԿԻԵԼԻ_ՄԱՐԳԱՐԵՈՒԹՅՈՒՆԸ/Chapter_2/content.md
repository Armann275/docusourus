
Աստված Եզեկիելին ուղարկում է իսրայելացիների մոտ
(^1) Այս տեսիլքը նման էր Տիրոջ փառքին։ Երբ այն տեսա՝ երեսս ի վայր ընկա եւ լսեցի մի ձայն, որ խոսում էր ինձ հետ
ու ասում. «Մարդո՛ւ որդի, ոտքի՛ կանգնիր. խոսելու եմ քեզ հետ»։ 2 Հոգին եկավ ինձ վրա, բարձրացրեց ինձ եւ ոտքերիս
վրա կանգնեցրեց։ Լսում էի, որ նա խոսում էր ինձ հետ 3 ու ասում. «Մարդո՛ւ որդի, ես քեզ ուղարկելու եմ Իսրայելի
դառնացնող ժողովրդի մոտ, նրանց մոտ, ովքեր դառնացրին ինձ, նրանք եւ իրենց հայրերը. անարգեցին ինձ մինչեւ այսօր։
Ում մոտ քեզ ուղարկում եմ, պնդերես ու խստասիրտ որդիներ են.^4 նրանց կասես. “Այսպես է ասում Տերը՝ Աստված”։
(^5) Եթե պատահի, որ լսեն կամ սարսափեն (քանի որ դառնացնող ժողովուրդ են) եւ կամ ամբողջովին ճանաչեն, որ դու
մարգարե ես նրանց մեջ,^6 դու էլ, մարդո՛ւ որդի, նրանցից չվախենաս ու նրանց տեսքից չսարսափես, որովհետեւ
զայրանալով պիտի զայրանան, ու քեզ վրա պիտի հարձակվեն, քանի որ դու կարիճների մեջ բնակվելիս պիտի լինես։
Նրանց խոսքերից չվախենաս ու նրանց տեսքից չսարսափես, որովհետեւ դառնացնող ժողովուրդ են։ 7 Նրանց հետ այս
բաները կխոսես. արդյո՞ք կլսեն կամ կսարսափեն, քանի որ դառնացնող ժողովուրդ են։ 8 Դու էլ, մարդո՛ւ որդի, լսի՛ր այն
բաները, որ քեզ հետ խոսում եմ. դառնացնող ժողովրդի պես դառնացնող մի՛ եղիր, բա՛ց բերանդ ու կե՛ր, ինչ որ տալիս
եմ քեզ»։ 9 Տեսա, որ ահա մի ձեռք էր երկարել դեպի ինձ, ու դրա մեջ մի գրամատյան կար։ Այն փռեց իմ առաջ, ու դրա
մեջ՝ ներսից ու դրսից, ողբեր, սգերգեր ու վայեր էին գրված։
