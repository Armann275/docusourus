
Սաղպաադի աղջիկների պահանջը
(^1) Մովսեսի մոտ եկան Հովսեփի որդիներից Մանասեի գնդից Մաքիրի որդի Գաղաադի որդի Ոփերի որդի
Սաղպաադի դուստրերը, որոնց անուններն էին՝ Մաաղա, Նուա, Եգղա, Մեղքա եւ Թերսա։ 2 Նրանք, կանգնելով
Մովսեսի, Եղիազար քահանայի, իշխանների եւ ողջ ժողովրդի առաջ, Վկայության խորանի դռանը, ասացին.^3 «Մեր
հայրը մեռավ անապատում, նա Տիրոջ դեմ ընդվզած Կորխի ամբոխի մեջ չէր։ Նա մեռավ իր մեղքի համար եւ որդիներ
չուներ։ 4 Արդ, մեր հոր անունը թող չջնջվի իր ցեղի միջից նրա համար, որ որդի չունեցավ։ Մեզ, մեր հոր եղբայրներին
հավասար, ժառանգությո՛ւն տվեք»։ 5 Մովսեսը նրանց պահանջը ներկայացրեց Տիրոջ առաջ։ 6 Տերը խոսեց Մովսեսի
հետ եւ ասաց.^7 «Ճիշտ են ասում Սաղպաադի դուստրերը։ Նրանց նույնպես ժառանգության կալվա՛ծ տուր իրենց հոր
եղբայրներին հավասար. իրենց հոր հասանելիք վիճակը կհատկացնես նրանց։ 8 Իսրայելի որդիներին բացատրելով՝
կասես. “Եթե մեռնող մարդը որդի չի ունենում, նրա ժառանգությունը պետք է անցնի իր դստերը։ 9 Եթե նա դուստր չունի,
նրա ժառանգությունը տվե՛ք իր եղբորը։ 10 Եթե նա եղբայր էլ չունի, նրա ժառանգությունը տվե՛ք իր հորեղբորը։ 11 Եվ եթե
հորեղբայրներ էլ չունի, նրա ժառանգությունը տվե՛ք նրա մերձավոր ազգականին։ Նրա ունեցածն իր ցեղից որեւէ մեկը
թող ժառանգի։ Դա Իսրայելի որդիների համար դատաստանական օրենք թող լինի, ինչպես Տերն է հրամայել
Մովսեսին”»։
( _Բ Օր_. 31.1-8)
(^12) Տերն ասաց Մովսեսին. «Բարձրացի՛ր այն կողմում գտնվող լեռը՝ Նաբավ լեռը, եւ դիտի՛ր քանանացիների երկիրը,
որը ես Իսրայելի որդիներին եմ տալու որպես կալվածք։ 13 Կտեսնես այն, եւ դու նույնպես կմիանաս քո նախնիներին,
ինչպես քո եղբայր Ահարոնը միացավ Հովր լեռան վրա,^14 որովհետեւ Սին անապատում ոտնակոխ արեցիք իմ
պատգամները, երբ ժողովուրդը հակառակվեց ինձ, եւ դուք նրա ներկայությամբ չփառաբանեցիք ինձ, երբ ջուր
հանեցիք»։ Խոսքը վերաբերում էր Սին անապատի Հակառակության ջրին։
(^15) Մովսեսն ասաց Տիրոջը. (^16) «Նշանակի՛ր, Տե՛ր, Աստվա՛ծ հոգիների ու բոլոր մարմինների, մի այր այս ժողովրդի վրա,
(^17) որ կարողանա առաջնորդել նրան, որ դուրս հանի եւ ներս բերի նրանց, որպեսզի Տիրոջ ժողովուրդը չնմանվի այն
ոչխարներին, որոնք հովիվ չունեն»։ 18 Տերը խոսեց Մովսեսի հետ եւ ասաց. «Վերցրո՛ւ Նավեի որդի Հեսուին, որի մեջ
Հոգի կա, եւ ձեռքդ դի՛ր նրա վրա։ 19 Նրան կկանգնեցնես Եղիազար քահանայի առջեւ եւ պատվեր կտաս նրան ամբողջ
ժողովրդի ներկայությամբ։ 20 Քո փառքից կտաս նրան, որպեսզի Իսրայելի որդիները հնազանդվեն նրան։ 21 Եղիազար
քահանան թող նրա համար Հայտնությամբ [* _Ուրիմ_ ] հարցում անի Տիրոջը։ Նրա խոսքով պիտի շարժվեն, եւ նրա
խոսքերով պիտի գործեն բոլորը՝ Հեսուն եւ Իսրայելի բոլոր որդիները՝ ողջ ժողովուրդը»։ 22 Եվ Մովսեսն արեց այնպես,
ինչպես Տերը պատվիրել էր իրեն։ Հեսուին վերցնելով՝ կանգնեցրեց Ահարոն քահանայի որդի Եղիազարի ու ողջ
ժողովրդի առջեւ։ 23 Եվ իր ձեռքերը դրեց նրա վրա եւ նրան նշանակեց իր փոխարեն, ինչպես Տերն էր պատվիրել
Մովսեսին։
