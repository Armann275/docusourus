
Երուսաղեմում վերաբնակված հրեաների ցուցակը
(^1) Ժողովրդի իշխանները նստեցին Երուսաղեմում ու վիճակ գցեցին, որ տասից մեկը, ում էլ ընկնի վիճակը, մնա սուրբ
քաղաք Երուսաղեմում, իսկ մնացյալ ինը գնան մյուս քաղաքները։ 2 Ժողովուրդն օրհնեց այն մարդկանց, որ ընտրվեցին՝
բնակվելու Երուսաղեմում։
(^3) Սրանք են երկրի իշխանները, քահանաները, ղեւտացիները, նաթանացիները եւ Սողոմոնի ծառաների որդիները,
որոնք բնակվեցին Երուսաղեմում։ 4 Երուսաղեմում բնակվողները Հուդայի եւ Բենիամինի ցեղից էին։ Հուդայի
որդիներից սրանք են. Մալեելի որդի Սափատիայի որդի Սամարիայի որդի Զաքարիայի որդի Ոզիայի որդի Աթեեն եւ
Փարեսի որդիներից՝ 5 Ելովնի որդի Զաքարիայի որդի Հովարիբի որդի Ադիայի որդի Ոզիայի որդի Ալազի որդի Բարուքի
որդի Մալասիան։ 6 Փարեսի բոլոր որդիները, որոնք բնակվեցին Երուսաղեմում, չորս հարյուր վաթսունութ զորավոր
այրեր էին։
(^7) Սրանք են Բենիամինի որդիները. Հեսուի որդի Աթիելի որդի Մաասայի որդի Կովլիի որդի Փադայի որդի Հովադի
որդի Մեսելոմի որդի Սելոնը 8 եւ նրա հետ՝ Գեբեին ու Սելեին. բոլորը՝ ինը հարյուր քառասունութ մարդ։ 9 Զեքրիի որդի
Հովեսը առաջնորդ եւ վերակացու էր նրանց վրա, իսկ Ասանի որդի Հուդան երկրորդն էր քաղաքի կառավարման մեջ։
(^10) Քահանաներից՝ Հովարիբի որդի Ագդիդը, Իաքինը եւ 11 Ետոբի որդի Մարավոթի որդի Սադովկի որդի Մեսուղամի
որդի Ելքիայի որդի Սարիան։ Նրանց տները Տիրոջ տաճարի մոտ էին։ 12 Ինչպես նաեւ նրանց եղբայրները, որ կատարում
էին Տիրոջ տան սպասավորության գործը. բոլորը՝ ութ հարյուր քսաներկու մարդ։ Նաեւ Մելքիայի որդի Փասեուրի որդի
Զաքարիայի որդի Ամասիայի որդի Փալայիայի որդի Երովմի որդի Ադային 13 եւ նրա եղբայրները՝ տոհմերի իշխանները.
բոլորը՝ երկու հարյուր քառասուներկու մարդ։ Նաեւ Եզրիելի որդի Ամասիան 14 եւ ամեն ինչում զորավոր նրա եղբայրները՝
քսանութ հոգի։ Նրանց առաջնորդն ու վերակացուն էր Զեբդիելը, որ մեծ իշխաններից էր։
(^15) Ղեւտացիներից՝ Եզրոմի որդի Ասուբի որդի Սամեիան, (^17) Միքայի որդի Մաթանիան եւ Սամուիի որդի Հորեբը՝ երկու
հարյուր յոթանասունչորս մարդ։
(^19) Դռնապաններից՝ Ակուբը, Տելամին եւ նրա եղբայրները՝ հարյուր յոթանասուներկու մարդ։
(^22) Երուսաղեմում ղեւտացիների առաջնորդն ու վերակացուն Միքայի որդի Մատթանի որդի Ասաբիայի որդի Բանիի
որդի Ոզան էր։ Նա Ասափի ժառանգներից էր, որոնք սաղմոսերգուներ էին Տիրոջ տանը,^23 որովհետեւ թագավորը
հրաման էր տվել նրանց այնտեղ լինել եւ անխափան սպասավորել։ 24 Իսկ Մեսիզաբյուլի որդի Փաթավան, որը Հուդայի
որդի Զարեհի ժառանգներից էր, թագավորի մոտ ժողովրդի ներկայացուցիչն էր 25 եւ բնակվում էր իր ագարակում։
Հուդայի որդիներից բնակվեցին Կարիաթարբայում, Հեսուում, Բերսաբեում եւ դրանց գյուղերում,^30 Ղաքիսում ու
դրա ագարակներում եւ հաստատվեցին Բերսաբեեի շրջակայքում։ 31 Բենիամինի որդիները հաստատվեցին Գաբայից
մինչեւ Մաքմաս։ 36 Ղեւտացիների բաժինը Հուդայի եւ Բենիամինի գավառներում էր։
