
Ճառ Գ
(^1) Որդյա՛կ, իմ օրենքները մի՛ մոռացիր, եւ իմ խոսքերը քո սրտո՛ւմ պահիր, (^2) որ երկարեն կյանքիդ օրերը եւ տարիները
քո կենդանության եւ քեզ խաղաղություն ավելացնեն։ 3 Ողորմությունն ու հավատքը թող քեզանից չպակասեն, կախի՛ր
դրանք քո պարանոցից եւ գրի՛ր դրանք սրտիդ երկայնքով եւ դու շնորհ կգտնես։ 4 Եվ բարի՛ն խորհիր Տիրոջ ու մարդկանց
առջեւ,^5 Տիրո՛ջը հուսա բովանդակ սրտով եւ մի՛ հպարտացիր քո իմաստությամբ.^6 ճանաչի՛ր նրան քո բոլոր
ճանապարհներին, որ նա ուղղի քո ճանապարհները եւ քո ոտքը չսայթաքի։ 7 Իմաստուն մի՛ եղիր դու քո աչքին, այլ
երկյուղի՛ր Տիրոջից եւ խոտորի՛ր ամեն չարից։ 8 Այդժամ քո մարմնին բժշկություն կլինի դա եւ դարման՝ քո ոսկորներին։
(^9) Քո արդար վաստակից Տիրոջը պատվի՛ր եւ քո արդար արմտիքից պտո՛ւղ հանիր նրան, (^10) Որ քո շտեմարանները լցվեն
ցորենի առատությամբ, եւ քո հնձաններն ավելիով գինի հորդեն։
(^11) Որդյա՛կ, մի՛ հրաժարվիր Տիրոջ խրատից եւ մի՛ տրտմիր նրա հանդիմանությունից, (^12) քանզի Տերն ում սիրում,
խրատում է նրան, եւ պատժում է որդուն, որին նախընտրում է։


Օրհներգ Բ
(^13) _Երանելի է այն մարդը, որ իմաստություն է գտել,
եւ մահկանացուն, որ հանճար է ձեռք բերել։_
(^14) _Քանզի այն ավելի թանկ արժե,
քան ոսկու եւ արծաթի գանձերը։_
(^15) _Առավել հարգի է, քան անգին քարերը,
եւ չկա չար ոչինչ, որ հակառակ կանգնի նրան։
Հայտնի է բոլորին, ով մերձեցել է նրան,
հարգի համարվող ամեն բան չունի արժեքը նրա։_
(^16) _Որովհետեւ նրա աջ ձեռքում երկար օրեր եւ կյանքի տարիներ կան,
իսկ ձախ ձեռքում՝ փառք եւ մեծություն։_
16 ա _Նրա բերանից արդարություն է բխում,
իսկ օրենքներն ու ողորմությունը կրում է իր լեզվի վրա։_
(^17) _Բարու ճանապարհներ են նրա ճանապարհները
եւ նրա բոլոր շավիղները՝ խաղաղության։_
(^18) _Կյանքի ծառ է բոլոր նրանց համար,
ովքեր պատսպարվում են նրանով
եւ հենվում նրա վրա,
ինչպես Տիրոջ վրա հաստատությամբ։
Օրհներգ Գ_
(^19) _Աստված իմաստությամբ դրեց հիմքերը երկրի
եւ խորամտությամբ հաստատեց երկինքը,_
(^20) _իր հանճարով պատռեց անդունդները,
եւ ամպերն անձրեւներ հոսեցրին։_
(^21) Որդյա՛կ, պահի՛ր իմ խորհուրդներն ու իմաստությունը. (^22) որպեսզի ապրի քո անձը, եւ շնորհները լինեն քո
պարանոցի վրա,^22 ա բժշկություն լինի մարմնիդ համար, եւ դարման՝ ոսկորներիդ համար։ 23 Եվ դու կանցնես
խաղաղության հույսով քո բոլոր ճանապարհները, եւ քո ոտքը չի սայթաքի։ 24 Եթե նստես, աներկյուղ կլինես, եթե քնես,
քունդ քաղցր կլինի,^25 եւ չես երկնչի վերահաս զարհուրանքներից, ոչ էլ ամբարիշտների եկող արշավանքներից։ 26 Քանզի
Տերը կլինի քո բոլոր ճանապարհներին, եւ ոտքդ կամրացնի, որ չսայթաքես։ 27 Մի՛ դանդաղիր կարոտյալին բարիք անել,
երբ կարողանաս նրան օգնել։ 28 Մի՛ ասա, թե «Գնա՛, արի՛, վաղը կտամ», մինչդեռ կարող ես բարություն անել, քանզի
չգիտես՝ վաղն ի՛նչ կբերի։ 29 Չարիք մի՛ նյութիր բարեկամիդ դեմ, որ վստահել, հույս է դրել քեզ վրա։ 30 Զուր տեղը մի՛
թշնամացիր մարդու հետ, որ քեզ չարիք չպատճառի.^31 Մի՛ ստացիր նախատինքները չարագործ մարդկանց եւ մի՛
նախանձիր նրանց ճանապարհներին։ 32 Քանզի ամեն անօրեն պիղծ է Տիրոջ առջեւ եւ չի հաղորդվում արդարների հետ։
(^33) Տիրոջ անեծքն ամբարիշտների տներում է, իսկ արդարների հարկերն օրհնվում են։ 34 Տերը հակառակ է
ամբարտավաններին, իսկ շնորհ է տալիս խոնարհներին։ 35 Փառքն իմաստունները պիտի ժառանգեն, իսկ անմիտները
պիտի փառաբանեն անարգանքները:
