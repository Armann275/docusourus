
Որքան էլ շատ լինեն մեղքերս,
Շնորհիդ փրկարար արդիւնքներն անթիւ
Եւ հանդիսադրումն այն չարչարանքների, որոնք
յանձն առար`
Գերազանցում են նրանց միշտ իրենց
առաւելութեամբ:
Հոգիներն համայն իր մէջ ամփոփող աջդ
արարչագործ
Մահուան գործիքի` Խաչի նշանի վրայ գամեցիր,
Որպէսզի կամքիդ դէմ երկարող ձեռքս թուլացնես:
Համընթաց քո զոյգ ոտքերդ ազատարար
Իմ անսանձութեան պատճառով պատժարանի
փայտին կպցրիր,
Որպէսզի զսպէս դու գթածաբար վայրագութիւնը
փախչող թշուառիս:
