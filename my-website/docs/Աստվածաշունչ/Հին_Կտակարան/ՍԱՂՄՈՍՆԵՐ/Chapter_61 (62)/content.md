

(^1) _Դպրապետին՝ ինչպես «Իդիթոմը»։ Սաղմոս Դավթի_
(^2) _Ա՛նձ իմ, միայն Աստծո՛ւն ապավինիր,
Որովհետեւ նրանից է իմ փրկությունը։_
(^3) _Նա է իմ Աստվածն ու իմ փրկիչը,
Իմ ապավենը, որ այլեւս չսասանվեմ։_
(^4) _Մինչեւ ե՞րբ բոլորդ պիտի հարձակվեք մարդու վրա՝
Սպանելու ծռած պատի եւ կոտրած ցանկապատի պես։_
(^5) _Բայց նրանք խորհեցին միայն պատիվս նսեմացնել
Եվ ցանկացան իրենց ծարավին հագուրդ տալ։
Իրենց բերաններով օրհնում էին,
Իսկ սրտերում՝ անիծում։ Հանգիստ_
(^6) _Ա՛նձ իմ, միայն Աստծո՛ւն ապավինիր,
Որովհետեւ նրանից է իմ համբերությունը։_
(^7) _Նա է իմ Աստվածն ու իմ փրկիչը,
Իմ ապավենը, որ այլեւս չսասանվեմ._
(^8) _Աստծուց են իմ զորությունն ու իմ փառքը,
Աստված է օգնականս,
Եվ հույսս Աստծու վրա է։_
(^9) _Նրա՛ն հուսացեք, ժողովուրդների բոլոր ժողովնե՛ր,
Նրա առջեւ՛ սփռեք ձեր սրտերը,
Քանզի Աստված մեր օգնականն է
Հավիտյանս հավիտենից։ Հանգիստ_
(^10) _Սակայն ունայն ու սուտ են մարդկանց որդիները,
Մեղանչում են իրենց կշիռներով
Եվ ունայնության մեջ են միասին։_
(^11) _Մի՛ հուսացեք անիրավությանը
Եվ հափշտակություն մի՛ ցանկացեք։
Եթե հարստություն գա առատությամբ,
Ձեր սրտերը թող չհոժարեն։_
(^12) _Աստված մի անգամ խոսեց,
Եվ երկու բան լսեցինք._
(^13) _Աստծունն է զորությունը,
Եվ որ դու ես հատուցում յուրաքանչյուրին
Ըստ իր գործերի։_
