
(^1) _Դպրապետին։ Սաղմոս Դավթի_
(^2) _Երանի՜ նրան, ով մտածում է աղքատի եւ տնանկի մասին.
Վատ օրերին Տերը կփրկի նրան։_
(^3) _Տերը կփրկի եւ կպահպանի նրան,
Երանելի կդարձնի նրան երկրի վրա
Եվ չի մատնի նրան իր թշնամիների ձեռքը։_
(^4) _Տերը կօգնի նրան ցավերի անկողնու մեջ,
Նրա անկողինն ամբողջովին կմաքրի հիվանդությունից։_
(^5) _Ես ասացի. «Տե՜ր, ողորմի՛ր ինձ, բժշկի՛ր անձս.
Ես մեղանչեցի քո դեմ»։_
(^6) _Թշնամիներս չարությամբ ասացին. «Նա ե՞րբ պիտի մեռնի,
Եվ նրա անունը կորչի»։_
(^7) _Ասողներից մեկը մտնում էր տեսնելու ունայնությունը,
Խոսում էր իր սրտում եւ հոգու մեջ անօրենություն կուտակում.
Դուրս էր գալիս եւ նույնը խոսում։_
(^8) _Բոլոր թշնամիներս շշնջացին իմ դեմ
Եվ չարիք խորհեցին իմ դեմ՝_
(^9) _Անօրենության խոսք վերագրելով ինձ.
«Ով ննջում է, մի՞թե այլեւս
Հարություն չի առնելու»,_
(^10) _Քանզի խաղաղության մարդը,
Որին ես վստահում էի, եւ որն ուտում էր իմ հացը,
Իմ դեմ հաճախակի խաբեություն գործեց։_
(^11) _Բայց դու, ո՜վ Տեր, ողորմի՛ր ինձ, ոտքի՛ հանիր ինձ,
Որ հատուցեմ նրանց։_


(^12) _Սրանից ես կիմանամ, որ սիրում ես ինձ,
Երբ թշնամիներս չուրախանան ինձ վրա։_
(^13) _Դու իմ անբծության համար ընդունեցիր ինձ
Եվ հավիտյան հաստատեցիր քո առջեւ։_
(^14) _Օրհնյա՜լ է Տերը՝ Իսրայելի Աստվածը,
Հավիտյանս հավիտենից. եղիցի՜, եղիցի՜։_
