
Սրբազան երկու շենք տաճարի մոտ
(^1) Նա դուրս բերեց ինձ արտաքին գավիթը, դեպի արեւելք, հյուսիսի դռան դեմ դիմաց, ու ներս տարավ ինձ։ Ես տեսա
հինգ սենյակներ՝ հյուսիսակողմ միջանցքներով ու խորշերով,^2 հարյուր կանգուն երկարությամբ ու հիսուն կանգուն
լայնությամբ,^3 նկարազարդված ըստ ներքին սրահի դռան օրինակի։ Դրանք չորս կողմը սյուներ ունեցող արտաքին


սրահի նման էին՝ երեք հարկերը դեմ առ դեմ դասավորված։ 4 Սենյակների դեմ հանդիման տասը կանգուն լայնությամբ
ու հարյուր կանգուն երկարությամբ մի անցուղի կար, ճանապարհից մեկ կանգուն ավելի ներս. դրանց դռները դեպի
հյուսիս էին նայում։ 5 Անցուղիներ կային նաեւ վերնատներում, որովհետեւ սյուները չորս կողմում՝ ներքեւից վերեւ, խառն
էին։ Խառն էին նաեւ անջրպետները եւ շրջանաձեւ սյուները, անջրպետներն ու հենափայտերը,^6 որովհետեւ եռահարկ էին։
Եվ սենյակների սյուների պես սյուներ չկային. դրա համար ներքեւի կողմից միջանցքներ կային։ Միջնահարկերն էլ
գետնից հիսուն կանգուն բարձր էին։ 7 Դրսից լույս ունեին, ինչպես որ արտաքին բակի սենյակները, որոնք նայում էին
հյուսիսային սենյակների ճիշտ դիմացը, հիսուն կանգուն երկարությամբ։ 8 Արտաքին սրահին նայող սենյակների
երկարությունը հիսուն կանգուն էր, եւ դրանք իրար դիմաց էին, բոլորը միասին՝ հարյուր կանգուն։ 9 Արեւելյան մուտքի
սենյակների դռները, որոնք արտաքին սրահից մտնելու համար էին,^10 շինված էին հարավային կողմում առաջին
անցուղու լուսամուտի համեմատ, հարավին դեմ հանդիման, միջանցքների ու հատվածների դիմաց։ 11 Սենյակներն ու
դրանց դիմացի անցուղիները հյուսիս տանող ճանապարհի սենյակի չափով էին, դրանց լայնությամբ ու դրանց
երկարությամբ, դրանց ելքերի ու շրջանակների չափով,^12 նաեւ հյուսիսակողմ սենյակների մուտքերի չափով, նաեւ
հարավահայաց սենյակների մուտքերի չափով, նաեւ առաջին անցուղու մուտքի չափով, որպեսզի միջանցքներին ուղիղ
լույս տային, եւ հնարավոր լիներ դրանց միջոցով դեպի արեւելք գնալ։ 13 Նա ասաց ինձ. «Այն սենյակները, որ հյուսիս են
նայում, նաեւ այն սենյակները, որ հարավ, բաց տարածության կողմն են նայում,- դրանք սրբարանի սենյակներ են,
որտեղ Սադովկի քահանա որդիները, որոնք մոտենում են Տիրոջը, ուտում են ամենասուրբ բաները, եւ այնտեղ պիտի
դնեն ամենասուրբ բաները, զոհերը՝ իրենց մեղքերի ու հանցանքների համար, որովհետեւ սուրբ է այդ տեղը,^14 եւ ոչ ոք,
բացի քահանաներից, չի մտնելու այնտեղ։ Սրանք էլ այն սուրբ տեղից չպետք է դուրս գան արտաքին գավիթը, որպեսզի
ամեն անգամ, երբ Տիրոջը մերձենան, սուրբ մնան, ժողովրդին մոտենան իրենց պատմուճաններով, որոնցով
պաշտամունք են մատուցում, որովհետեւ սուրբ են դրանք, այլ ժողովրդին մոտենալիս ուրիշ հանդերձներ հագնեն»։

Տաճարի տարածության չափերը
(^15) Այսպես ավարտվեց տաճարի ներսի չափումը։ Նա հանեց ինձ արեւելք նայող դռնով, չափեց տաճարի
հատակագիծը շուրջանակի՝ ըստ շինվածքի։ 16 Եկավ կանգ առավ հարավային դռան մոտ, որ արեւելք էր նայում, չափեց
հինգ հարյուր ձողաչափ։ 17 Դարձավ հյուսիսային կողմը եւ հյուսիսի դիմաց չափեց հինգ հարյուր ձողաչափ։ 18 Դարձավ
արեւմուտք եւ ծովի դիմաց չափեց հինգ հարյուր ձողաչափ։ 19 Դարձավ հարավային կողմը եւ հարավի դիմաց չափեց հինգ
հարյուր ձողաչափ։ 20 Չափեց տաճարի չորս կողմերի եւ պարիսպների արանքը նույն չափով։ Տաճարը սրբավայրերից եւ
պարիսպներից անջրպետելու համար թողեց մի արանք, որ հինգ հարյուր կանգուն էր դեպի արեւելք եւ հինգ հարյուր
կանգուն լայնություն ուներ։
