
Ազդարարություն հարուստներին
(^1) Այժմ ուրեմն, հարուստնե՛ր, լացե՛ք եւ ողբացե՛ք ձեր գլխին գալիք թշվառությունների համար 2 որովհետեւ ձեր
հարստությունը փտած է, ձեր զգեստները՝ ցեցի կեր դարձած։ 3 Ձեր արծաթն ու ոսկին ժանգոտած են. նրանց ժանգը ձեր
դեմ իբրեւ վկայություն պիտի լինի եւ կրակի պես ուտի ձեր մարմինը. գանձե՛ր դիզեք վերջին օրերի համար։ 4 Ահավասիկ,
ձեր դաշտերում աշխատած մշակների վարձը ձեզ մոտ պահեցիք. ձեր կողմից զրկվածն աղաղակում է, եւ հնձվորների
բողոքը հասավ Ամենակալ Տիրոջ ականջին։
(^5) Երկրի վրա վայելեցիք ու զվարճացաք եւ ձեր սրտերը սնուցեցիք մորթվելու օրվա համար։
(^6) Դատապարտեցիք, սպանեցիք արդարին, որ չհակառակվեց ձեզ։
(^7) Եղբայրնե՛ր, համբերո՛ղ եղեք մինչեւ Տիրոջ գալուստը։ Ահա մշակը համբերությամբ սպասում է երկրի պատվական
պտղին, մինչեւ ստանա առաջին ու վերջին անձրեւը։
(^8) Համբերե՛ք եւ դուք, ամրացրե՛ք ձեր սրտերը, քանի որ Տիրոջ գալուստը մոտ է։
(^9) Մի՛ տրտմեցրեք միմյանց, եղբայրնե՛ր, որպեսզի չդատվեք, քանզի դատավորն ահավասիկ դռանն է։
(^10) Եղբայրնե՛ր, որպես չարչարանքների եւ համբերության օրինակ ունեցեք մարգարեներին, որոնք քարոզեցին Տիրոջ
անունով։ 11 Չէ՞ որ երանի ենք տալիս համբերողներին։ Լսել եք Հոբի համբերության մասին եւ գիտեք, թե Տերը ինչ արեց
վերջում, քանի որ Տերը բազմագութ է եւ ողորմած։
(^12) Ամեն բանից առաջ, եղբայրե՛ր իմ, մի՛ երդվեք ո՛չ երկնքով, ո՛չ երկրով, ո՛չ էլ այլ երդումով. այլ ձեր «այո»-ն «այո»
թող լինի, եւ «ոչ»-ը՝ «ոչ», որպեսզի դատաստանի տակ չընկնեք։
(^13) Ձեզնից մեկը վշտի մե՞ջ է, թող աղոթի. բերկրանքի՞ մեջ է, սաղմոս թող ասի. (^14) հիվա՞նդ է ձեզնից մեկը, թող կանչի
եկեղեցու երեցներին, եւ նրանք նրա վրա թող աղոթք անեն եւ յուղով օծեն նրան Տիրոջ անունով։ 15 Հավատով արված
աղոթքը կփրկի հիվանդին, ու Տերը նրան ոտքի կկանգնեցնի, իսկ գործած մեղքն էլ նրան կներվի։
(^16) Միմյանց խոստովանե՛ք ձեր մեղքերը եւ միմյանց համար աղո՛թք արեք, որպեսզի բժշկվեք, քանզի արդարի աղոթքը
շատ ազդեցիկ է եւ օգնում է։
(^17) Եղիան մարդ էր մեզ բոլորիս նման. նա հանկարծ աղոթեց, եւ երկրի վրա երեք տարի ու վեց ամիս անձրեւ չտեղաց։
(^18) Ապա դարձյալ աղոթեց, եւ երկինքն անձրեւ տվեց, ու երկիրը բուսցրեց իր պտուղը։ 19 Եղբայրնե՛ր իմ, եթե ձեզնից
մեկը շեղվի ճշմարտության ճանապարհից, իսկ մեկ ուրիշը նրան հետ բերի,^20 թող իմանա, որ մեղավորին իր մոլորության
ճանապարհից հետ բերողը կփրկի մի հոգի մահվանից եւ կմաքրի բազում մեղքերը։


