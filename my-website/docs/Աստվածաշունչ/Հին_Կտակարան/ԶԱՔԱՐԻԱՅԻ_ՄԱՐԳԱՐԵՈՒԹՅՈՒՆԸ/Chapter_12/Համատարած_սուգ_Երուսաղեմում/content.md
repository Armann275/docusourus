
Երուսաղեմը ենթարկվում է աղետների
(^1) Տիրոջ խոսքի հայտնությունն Իսրայելին։
_Ասաց Տերը, որ տարածեց երկինքն
ու գցեց երկրի հիմքերը
եւ ստեղծում է մարդու հոգին նրա մեջ._
(^2) «Ահա ես Երուսաղեմը դարձնում եմ որպես երերուն շեմեր բոլոր ժողովուրդների համար, որ նրա շուրջն են, եւ
Հուդայի երկրում կլինի պաշարում Երուսաղեմի դեմ։ 3 Եվ կլինի, որ այն օրը Երուսաղեմը կդարձնեմ մի կոխկռտվող քար
բոլոր հեթանոսների համար. ամեն ոք, ով կոխոտի այն, ամբողջությամբ կծաղրի նրան, եւ նրա դեմ կհավաքվեն երկրի
բոլոր ազգերը։ 4 Այն օրը,- ասում է Ամենակալ Տերը,- կհարվածեմ բոլոր երիվարներին խուճապով եւ նրա հեծյալներին՝
հիմարությամբ, բայց կբացեմ իմ աչքերը Հուդայի տան վրա եւ ազգերի բոլոր երիվարներին կհարվածեմ կուրությամբ։
(^5) Եվ Հուդայի հազարապետներն իրենց սրտերում կասեն. “Մենք Երուսաղեմի բնակիչներին կգտնենք իրենց Ամենակալ
Տեր Աստծու ձեռքով”։ 6 Այն օրը Հուդայի հազարապետներին կդարձնեմ փայտերի մեջ հրձիգ ձողերի նման եւ եղեգնի
մեջ հրավառ ջահերի պես, եւ աջից ու ձախից շուրջանակի կուտեն բոլոր ժողովուրդներին, եւ Երուսաղեմը դարձյալ
կբնակվի առանձին, Երուսաղեմում։


(^7) Եվ Տերը կփրկի Հուդայի վրանները, որ ի սկզբանե կային, որպեսզի Դավթի տան պարծանքն ու Երուսաղեմի
բնակիչների հպարտությունը չմեծաբանեն Հուդայի տան դեմ։ 8 Եվ կլինի, որ այն օրը Տերը կպաշտպանի Երուսաղեմի
բոլոր բնակիչներին. եւ կլինի, որ այն օրը տկարը կլինի Դավթի պես, եւ Դավթի տունը՝ Աստծու տան պես, Տիրոջ
հրեշտակի պես՝ նրանց առաջ»։
(^9) «Եվ կլինի, որ այն օրը կփնտրեմ կործանել Երուսաղեմի վրա եկած բոլոր ազգերին։ 10 Դավթի տան վրա եւ
Երուսաղեմի բնակիչների վրա կհեղեմ շնորհների ու գթության հոգին. եւ կնայեն ինձ վրա, որ խոցեցին, պարելու
փոխարեն, եւ ամբողջովին կկոծեն նրա համար, ինչպես սիրելիի համար, եւ ամբողջությամբ կսգան, ինչպես անդրանիկ
զավակի համար։ 11 Այն օրը Երուսաղեմում սուգը կսաստկանա դաշտում կտրտված նռնենիների սգի նման,^12 եւ երկիրը
կսգա՝ ըստ բազում, առանձին ցեղերի. Դավթի տան ցեղը՝ առանձին, եւ նրանց կանայք՝ առանձին, Նաթանի տան ցեղը՝
առանձին, եւ նրանց կանայք՝ առանձին,^13 Ղեւիի տան ցեղը՝ առանձին, եւ նրանց կանայք՝ առանձին, Շմավոնի տան ցեղը՝
առանձին, եւ նրանց կանայք՝ առանձին։ 14 Մնացած բոլոր ցեղերը՝ առանձին, եւ նրանց կանայք՝ առանձին»։
