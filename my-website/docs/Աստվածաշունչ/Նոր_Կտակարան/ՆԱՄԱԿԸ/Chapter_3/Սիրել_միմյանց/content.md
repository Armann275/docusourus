
Աստծու որդիները
(^1) Տեսե՛ք՝ ինչպիսի՜ սեր շնորհեց մեզ Հայրը, որպեսզի մենք կոչվենք Աստծու որդիներ։ Աշխարհը մեզ չի ճանաչում նրա
համար, որ նրան էլ չճանաչեց։ 2 Սիրելինե՛ր, այժմ Աստծու որդիներ ենք, եւ դեռ հայտնի էլ չէ, թե ի՛նչ ենք լինելու։ Գիտենք,
որ երբ նա հայտնվի, լինելու ենք նրա նման, քանի որ նրան տեսնելու ենք այնպիսին, ինչպիսին կա։
(^3) Եվ ամեն ոք, որ այս հույսն ունի իր մեջ, մաքրում է ինքն իրեն, ինչպես որ նա է մաքուր։
(^4) Ամեն ոք, ով մեղք է գործում, նաեւ անօրենություն է անում. մեղքն ինքնին անօրենություն է։ 5 Գիտենք, որ նա
հայտնվեց մեղքերն իր վրա վերցնելու նպատակով, չնայած որ նրա մեջ մեղք չկա։
(^6) Ամեն ոք, ով բնակվում է նրա մեջ, չի մեղանչում. եւ ամեն ոք, ով մեղանչում է, ո՛չ տեսել է նրան, ո՛չ էլ ճանաչել։
(^7) Որդյակնե՛ր, թող ոչ ոք ձեզ չխաբի. ով արդարություն է անում, արդար է, ինչպես որ նա է արդար։
(^8) Ով մեղք է գործում, սատանայից է, քանի որ սատանան մեղանչող է ի սկզբանե։ Աստծու Որդին հենց նրա համար
հայտնվեց, որ քանդի սատանայի գործերը։
(^9) Աստծուց ծնված ամեն ոք մեղք չի գործում, որովհետեւ Նրա սերմը մնում է նրա մեջ. չի էլ կարող մեղանչել,
որովհետեւ Աստծուց է ծնված։
(^10) Սրանով են միմյանցից տարբերվում Աստծու որդիները եւ սատանայի որդիները։ Ամեն ոք, ով արդարություն չի
գործում, Աստծուց չէ, եւ նա, ով չի սիրում իր եղբորը։
(^11) Քանզի այս է պատվիրանը, որ լսեցիք ի սկզբանե, որ սիրենք միմյանց. (^12) ոչ ինչպես Կայենը, որ չարից էր եւ սպանեց
իր եղբորը։ Եվ ի՞նչ պատճառով սպանեց նրան. որովհետեւ իր գործերը չար էին, իսկ եղբոր գործերը՝ բարի։
(^13) Եվ մի՛ զարմացեք, եղբայրնե՛ր, որ աշխարհն ատում է ձեզ։
(^14) Մենք գիտենք, որ մահվանից դեպի կյանք անցանք, քանզի սիրում ենք մեր եղբայրներին։ Իսկ ով չի սիրում իր
եղբորը, մահվան մեջ է մնում։
(^15) Ամեն ոք, ով ատում է իր եղբորը, մարդասպան է. եւ գիտեք, որ ամեն մարդասպան իր մեջ հավիտենական կյանք
չունի։
(^16) Սերը նրանո՛վ ճանաչեցինք, որ Հիսուսն իր կյանքը տվեց մեզ համար. մենք էլ պարտավոր ենք մեր եղբայրների
համար տալ մեր կյանքը։
(^17) Ով այս աշխարհի բարիքներից ունենա եւ տեսնի իր եղբորը մի բանի կարոտ ու փակի իր սիրտը նրա առաջ, Աստծու
սերն ինչպե՞ս պիտի կարողանա բնակվել նրա մեջ։
(^18) Որդյակնե՛ր, խոսքերով եւ լեզվով չսիրենք, այլ գործով եւ ճշմարտությամբ։
(^19) Եվ հենց դրանով ճանաչած կլինենք, որ ճշմարտությունից ենք, եւ Նրա առաջ կանգնելու վստահությունը կունենան
մեր սրտերը։
(^20) Եթե մեր սրտերը դատապարտեն մեզ, մենք գիտենք, որ Աստված ավելի մեծ է, քան մեր սրտերը։ 21 Սիրելինե՛ր, եթե
մեր սրտերը մեզ չդատապարտեն, համարձակություն կունենանք Աստծու առաջ,^22 եւ ինչ էլ հայցենք, կստանանք
նրանից, որովհետեւ պահում ենք նրա պատվիրանները եւ նրան հաճելի բաներ անում։
(^23) Նրա պատվիրանն այս է, որ հավատանք իր Որդու՝ Հիսուս Քրիստոսի անվանը եւ սիրենք միմյանց, ինչպես որ նա
պատվիրեց մեզ։
(^24) Ով պահում է նրա պատվիրանները, բնակվում է Աստծու մեջ, եւ Աստված՝ նրա մեջ։ Իսկ մեր մեջ Աստծու բնակվելն
իմանում ենք Սուրբ Հոգուց, որ տվեց մեզ։
