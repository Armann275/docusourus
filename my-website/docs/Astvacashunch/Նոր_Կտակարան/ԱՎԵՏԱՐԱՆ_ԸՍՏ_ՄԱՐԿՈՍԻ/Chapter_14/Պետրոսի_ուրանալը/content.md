
Դավադրություն Հիսուսի դեմ
( Մտթ. 26.1-5, Ղուկ. 22.1-2, Հովհ. 11.47-53)
(^1) Երկու օր հետո Զատկի եւ Բաղարջակերաց տոնն էր։ Քահանայապետներն ու դպիրները հնար էին փնտրում, թե
Հիսուսին նենգությամբ ինչպե՛ս ձերբակալեն եւ սպանեն։ 2 Բայց ասում էին. «Ո՛չ այս տոնին, որպեսզի ժողովրդի մեջ
խռովություն չլինի»։
( _Մտթ_. 26.6-13, _Հովհ_. 12.1-8)
(^3) Մինչ Հիսուսը Բեթանիայում էր, բորոտ Սիմոնի տանը սեղան նստած, եկավ մի կին, որն իր հետ ուներ նարդոսի
ազնիվ ու թանկարժեք յուղի մի շիշ։ Շիշը կոտրելով՝ նա յուղը թափեց Հիսուսի գլխին։ 4 Աշակերտները դժկամում էին եւ
ասում. «Ինչի՞ համար էր այդ յուղի վատնումը.^5 կարելի էր այդ յուղը վաճառել ավելի քան երեք հարյուր դահեկանի եւ
տալ աղքատներին»։ Եվ սկսեցին խիստ բարկանալ կնոջ վրա։ 6 Հիսուսը նրանց ասաց. «Թողե՛ք նրան, ինչո՞ւ եք
անհանգստություն պատճառում, քանի որ նա ինձ համար մի բարի գործ արեց։ 7 Աղքատներին միշտ ձեզ հետ ունեք եւ
երբ ուզենաք, կարող եք բարիք անել նրանց։ Բայց ինձ միշտ ձեզ հետ չեք ունենա։ 8 Այս կինն ինչ որ կարող էր, արեց.
նախօրոք օծեց իմ մարմինը՝ ի նշան թաղման պատրաստության։ 9 Ճշմարիտ եմ ասում ձեզ, ամբողջ աշխարհում որտեղ
էլ որ քարոզվի այս Ավետարանը, նրա հիշատակի համար կպատմվի նաեւ այն, ինչ նա արեց»։
( _Մտթ_. 26.14-16, _Ղուկ_. 22.3-6)
(^10) Ապա Հուդա Իսկարիովտացին՝ տասներկուսից մեկը, գնաց քահանայապետների մոտ, որպեսզի Հիսուսին մատնի
նրանց։ 11 Երբ նրանք լսեցին, ուրախացան եւ խոստացան դրամ տալ նրան։ Եվ Հուդան հարմար առիթ էր փնտրում
Հիսուսին մատնելու համար։
( _Մտթ_. 26.17-25, _Ղուկ_. 22. 7 - 14, 21-23)
(^12) Բաղարջակերաց տոնի առաջին օրը, երբ զատկական գառն էին մորթում, աշակերտները նրան ասացին. «Որտե՞ղ
ես ուզում ուտել զատկական ընթրիքը։ Գնանք պատրաստենք»։ 13 Հիսուսն աշակերտներից երկուսին ուղարկեց՝ նրանց
ասելով. «Կգնաք քաղաք եւ երբ այնտեղ մտնեք, ձեզ մի մարդ կհանդիպի, որ ուսին ջրի մի սափոր կունենա. կգնաք նրա
հետեւից։ 14 Ո՛ր տունը մտնի, այդ տան տիրոջը կասեք. “Վարդապետն ասում է՝ որտե՞ղ է այն օթեւանը, որտեղ իմ
աշակերտների հետ պիտի ուտեմ զատկական ընթրիքը”։ 15 Եվ նա ձեզ ցույց կտա զարդարված մի մեծ վերնատուն.


այնտեղ կպատրաստեք մեզ համար»։ 16 Նրա աշակերտները գնացին պատրաստելու։ Եկան քաղաք եւ գտան այնպես,
ինչպես Հիսուսն ասել էր իրենց, եւ պատրաստեցին զատկական ընթրիքը։

(^17) Երբ երեկո եղավ, Հիսուսը եկավ տասներկուսի հետ։ 18 Երբ սեղան էին նստել եւ դեռ ուտում էին, Հիսուսն ասաց.
«Ճշմարիտ եմ ասում ձեզ, որ ձեզնից մեկը, ով հիմա ինձ հետ ուտում է, մատնելու է ինձ»։ 19 Նրանք սկսեցին տրտմել եւ
մեկ առ մեկ հարցնել. «Մի՞թե ես եմ», եւ մյուսը. «Մի՞թե ես եմ»։ 20 Հիսուսը պատասխան տվեց եւ նրանց ասաց.
«Տասներկուսիցդ մեկը, որ ձեռքն ինձ հետ պնակի մեջ մտցրեց։ 21 Ճիշտ է, Մարդու Որդին կգնա, ինչպես որ նրա մասին
ասում է Սուրբ Գիրքը, բայց վա՜յ այն մարդուն, որի ձեռքով Մարդու Որդին կմատնվի. լավ կլիներ այդ մարդու համար,
եթե ծնված իսկ չլիներ»։
( _Մտթ_. 26.26-30, _Ղուկ_. 22.17-20, _Ա Կրնթ_. 11.23-25)
(^22) Մինչ նրանք ուտում էին, Հիսուսը, հաց վերցնելով, օրհնեց, կտրեց, տվեց նրանց եւ ասաց. «Առե՛ք, ա՛յս է իմ
մարմինը»։ 23 Ապա բաժակը վերցնելով՝ գոհություն հայտնեց, տվեց նրանց, եւ բոլորն էլ նրանից խմեցին։ 24 Հիսուսն ասաց
նրանց. «Ա՛յս է նոր ուխտի իմ արյունը, որ թափվում է շատերի համար։ 25 Ճշմարիտ եմ ասում ձեզ, որ այլեւս որթատունկի
բերքից չեմ խմելու մինչեւ այն օրը, երբ կխմեմ նորը Աստծու արքայության մեջ»։
(^26) Ապա գոհություն մատուցելուց հետո ելան Ձիթենյաց լեռը։
( _Մտթ_. 26.31-35, _Ղուկ_. 22.31-34, _Հովհ_. 13.36-38)
(^27) Հիսուսը նրանց ասաց. «Այս գիշեր ամենքդ էլ գայթակղվելու եք իմ պատճառով, որովհետեւ Սուրբ Գիրքն ասում է.
_“Պիտի հարվածեմ հովվին,
եւ ոչխարները պիտի ցրվեն”։_
(^28) Բայց հարություն առնելուց հետո ձեզնից առաջ Գալիլեա պիտի գնամ»։ 29 Պետրոսը խոսեց եւ ասաց նրան. «Եթե
բոլորն էլ գայթակղվեն, ես չեմ գայթակղվի»։ 30 Հիսուսը նրան ասաց. «Ճշմարիտ եմ ասում քեզ, որ հենց դու այս գիշեր,
դեռ աքաղաղը չկանչած, երեք անգամ կուրանաս ինձ»։ 31 Իսկ Պետրոսն ավելի ու ավելի էր պնդում եւ ասում. «Եթե ինձ
վիճակված լինի քեզ հետ մեռնել անգամ, քեզ չեմ ուրանա»։ Եվ բոլորն էլ նույնն էին ասում։
( _Մտթ_. 26.36-46, _Ղուկ_. 22.39-46)
(^32) Եկան այն այգին, որ Գեթսեմանի էր կոչվում։ Հիսուսն աշակերտներին ասաց. «Նստե՛ք այստեղ, մինչեւ աղոթեմ»։
(^33) Եվ նա իր հետ վերցրեց Պետրոսին, Հակոբոսին ու Հովհաննեսին։ Սկսեց տխրել ու տագնապել։ 34 Այն ժամանակ նրանց
ասաց. «Հոգիս մեռնելու աստիճան տրտմած է. մնացե՛ք այստեղ եւ արթո՛ւն կացեք»։ 35 Ապա փոքր-ինչ առաջ գնալով՝
երեսնիվայր գետնին ընկավ եւ աղոթում էր, որ եթե հնարավոր է, այդ ժամն իրենից հեռանա։ 36 Ասում էր. «Աբբա՛, Հա՛յր,
քեզ համար ամեն ինչ հնարավոր է. այս բաժակը հեռացրո՛ւ ինձնից, բայց ոչ թե ինչպես ես եմ կամենում, այլ ինչպես դու
ես կամենում»։ 37 Ապա Հիսուսը եկավ ու նրանց քնած գտավ։ Պետրոսին ասաց. «Սիմո՛ն, ննջո՞ւմ ես, չկարողացա՞ր մեկ
ժամ արթուն մնալ։ 38 Արթո՛ւն կացեք եւ աղոթե՛ք, որպեսզի փորձության մեջ չընկնեք։ Հոգին հոժար է, բայց մարմինը՝
տկար»։ 39 Նորից գնաց, աղոթք արեց եւ նույն խոսքերն ասաց։ 40 Կրկին վերադարձավ եւ նրանց քնի մեջ գտավ, որովհետեւ
նրանց աչքերը ծանրացել էին, եւ չէին իմանում, թե ի՛նչ պատասխան տան նրան։ 41 Երրորդ անգամ եկավ եւ նրանց ասաց.
«Այսուհետեւ քնե՛ք եւ հանգստացե՛ք, քանի որ վախճանը հասել է։ Եկավ ժամը, եւ ահա Մարդու Որդին մատնվում է
մեղավորների ձեռքը։ 42 Օ՛ն, վե՛ր կացեք գնանք, որովհետեւ ահա մոտեցավ նա, ով ինձ մատնելու է»։
( _Մտթ_. 26.47-56, _Ղուկ_. 22.47-53, _Հովհ_. 18.1-12)
(^43) Մինչ Հիսուսը խոսում էր այս բաները, եկավ Հուդա Իսկարիովտացին՝ տասներկուսից մեկը, նրա հետ՝ սրերով ու
մահակներով զինված մի ամբոխ՝ ուղարկված քահանայապետների, դպիրների ու ծերերի կողմից։ 44 Մատնիչը նրանց
նշան էր տվել՝ ասելով. «Ում համբուրեմ, նա է, ձերբակալե՛ք նրան եւ զգուշությամբ տարե՛ք»։ 45 Հուդան, իսկույն
մոտենալով, նրան ասաց. «Ռաբբի՛, Ռաբբի՛», եւ համբուրեց նրան։ 46 Նրանք բռնեցին Հիսուսին եւ ձերբակալեցին նրան։
(^47) Ապա նրա շուրջը գտնվողներից մեկը սուրը քաշեց եւ զարկեց քահանայապետի ծառային ու կտրեց նրա ականջը։
(^48) Հիսուսը խոսքն ուղղեց նրանց եւ ասաց. «Իմ դեմ եք ելել սրերով ու մահակներով՝ որպես ավազակի՞, որ ինձ
ձերբակալեք։ 49 Միշտ ձեզ մոտ էի եւ ուսուցանում էի տաճարում, եւ ինձ չձերբակալեցիք։ Բայց այս ամենը եղավ, որպեսզի
մարգարեների գրվածքները կատարվեն»։ 50 Այն ժամանակ աշակերտները բոլորն էլ թողեցին նրան ու փախան։
(^51) Մի երիտասարդ գնում էր նրա հետեւից՝ իր մերկ մարմնի վրա սավան գցած։ Երիտասարդները նրան բռնեցին,
(^52) բայց նա, թողնելով սավանը, մերկ փախավ նրանցից։
( _Մտթ_. 26.57-68, _Ղուկ_. 22.66-71, _Հովհ_. 18.12-14, 19 - 24)
(^53) Հիսուսին տարան Կայիափա քահանայապետի մոտ, որտեղ սկսեցին հավաքվել բոլոր քահանայապետները,
դպիրներն ու ծերերը։ 54 Պետրոսը, հեռվից Հիսուսին հետեւելով, մտավ մինչեւ անգամ ներս՝ քահանայապետի գավիթը։
Նա նստած էր սպասավորների հետ ու տաքանում էր կրակի առջեւ։ 55 Իսկ քահանայապետներն ու ամբողջ ատյանը
Հիսուսի դեմ որեւէ վկայություն էին փնտրում, որպեսզի նրան սպանեն, բայց չէին գտնում։ 56 Շատերն էին սուտ
վկայություն տալիս նրա դեմ, բայց վկայություններն իրար չէին համապատասխանում։ 57 Ոմանք, վեր կենալով, նրա դեմ


սուտ վկայություն էին տալիս եւ ասում.^58 «Մենք լսեցինք նրանից, որ ասում էր. “Ես կքանդեմ այս ձեռակերտ տաճարը
եւ երեք օրում կկառուցեմ մեկ ուրիշը՝ անձեռակերտ”»։ 59 Սակայն այսպես էլ նրանց վկայությունը նույնանման չէր։

(^60) Ապա քահանայապետը, մեջտեղում կանգնելով, Հիսուսին հարց տվեց ու ասաց. «Ոչինչ չե՞ս պատասխանում. նրանք
այս ի՞նչ են վկայում քո դեմ»։ 61 Իսկ նա լուռ էր մնում եւ որեւէ պատասխան չէր տալիս։ Քահանայապետը կրկին հարց
տվեց նրան եւ ասաց. «Դո՞ւ ես Քրիստոսը՝ օրհնյալ Աստծու Որդին»։ 62 Հիսուսը պատասխանեց եւ ասաց նրան. «Այո՛,
ինչպես ասացիր, ես եմ _։ Եվ պիտի տեսնեք Մարդու Որդուն՝ նստած Ամենազոր Աստծու աջ կողմում եւ եկած երկնքի ամպերով_
(Դան. 7.13)»։ 63 Քահանայապետն իսկույն պատռեց իր պատմուճանը եւ ասաց. «Էլ ի՞նչ պետք ունենք վկաների։ 64 Ահա
ամենքդ էլ նրա բերանից լսեցիք հայհոյությունը. ձեզ ինչպե՞ս է թվում»։ Բոլորն էլ դատապարտեցին նրան՝ վճռելով, որ
մահապարտ է։ 65 Ոմանք սկսեցին թքել նրա երեսին, շորը գլխին քաշել, բռունցքներով խփել եւ ասել. «Մարգարեացի՛ր
մեզ, ո՜վ դու Քրիստոս, այն ո՞վ է, որ քեզ խփեց»։ Սպասավորներն էլ ապտակում էին նրան։
( _Մտթ_. 26.69-75, _Ղուկ_. 22.54-62, _Հովհ_. 18.15-18, 25-27)
(^66) Մինչ Պետրոսը դեռ ներքեւում էր՝ գավթում, քահանայապետի աղախիններից մեկը եկավ 67 եւ տեսավ, որ նա
տաքանում էր, ուշադիր նայեց նրան եւ ասաց. «Դու էլ էիր Հիսուս Նազովրեցու հետ»։ 68 Պետրոսն ուրացավ եւ ասաց.
«Ո՛չ ճանաչում եմ, ո՛չ էլ գիտեմ՝ ինչ ես ասում դու»։ Երբ նա արտաքին գավիթը ելավ, աքաղաղը կանչեց։ 69 Աղախինը
կրկին տեսավ նրան եւ սկսեց իր շուրջը գտնվողներին ասել. «Սա էլ է նրանցից»։ 70 Բայց Պետրոսը դարձյալ ուրացավ։
Քիչ անց շուրջը գտնվողները դարձյալ ասացին Պետրոսին. «Իրոք դու նրանցից ես, քանի որ գալիլեացի ես, եւ խոսքդ էլ
նրանց նման է»։ 71 Պետրոսն սկսեց նզովել, երդվել եւ ասել. «Չեմ ճանաչում այն մարդուն, որի մասին դուք խոսում եք»։
(^72) Եվ հենց նույն ժամին աքաղաղը երկրորդ անգամ կանչեց։ Պետրոսը հիշեց այն խոսքը, որ Հիսուսն ասել էր իրեն՝
«Աքաղաղը դեռ երկու անգամ չկանչած՝ դու երեք անգամ կուրանաս ինձ»։ Եվ սկսեց լաց լինել։
