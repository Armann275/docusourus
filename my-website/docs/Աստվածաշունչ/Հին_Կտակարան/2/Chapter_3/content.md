
(^1) Երկրի վրայի բոլոր գազաններից, որոնց Տերը՝ Աստված, ստեղծեց, ամենախորամանկը օձն էր։ Եվ նա ասաց կնոջը.
«Աստված ինչո՞ւ ասաց. “Դրախտում գտնվող ոչ մի ծառից չուտեք”»։ 2 Կինը պատասխանեց օձին. «Դրախտի ծառերի
պտուղներից կարող ենք ուտել,^3 բայց այն ծառի պտղի համար, որ դրախտի մեջտեղում է, Աստված պատվիրեց.
“Չուտե՛ք դրանից եւ չդիպչե՛ք դրան”, որպեսզի չմեռնենք»։ 4 Օձն ասաց կնոջը. «Ամենեւին էլ չեք մեռնի,^5 այլ պարզապես
Աստված գիտեր, որ այն օրը, երբ դրանից ուտեք, կբացվեն ձեր աչքերը, եւ կլինեք աստվածների նման՝ ճանաչելով բարին
ու չարը»։ 6 Եվ կինը տեսավ, որ ծառի պտուղը լավ է ուտելու համար, հաճելի աչքերին՝ նայելու համար եւ գրավիչ՝
տեսնելու համար, վերցրեց նրա պտղից, կերավ եւ տվեց իր ամուսնուն, որ իր հետ էր, եւ կերան։ 7 Երկուսի աչքերն էլ
բացվեցին, եւ հասկացան, որ մերկ են։ Թզենու տերեւներ կարելով՝ իրենց համար գոգնոցներ պատրաստեցին։
(^8) Երեկոյան Ադամն ու իր կինը լսեցին Տիրոջ՝ Աստծու՝ դրախտում քայլելու ձայնը եւ թաքնվեցին Աստծուց դրախտի
ծառերի մեջ։ 9 Տերը՝ Աստված, կանչեց Ադամին ու ասաց նրան. «Որտե՞ղ ես»։ 10 Նա պատասխանեց. «Լսեցի դրախտում
քո ձայնը եւ վախեցա, քանի որ մերկ էի, եւ թաքնվեցի»։ 11 Այն ժամանակ նրան ասաց. «Ո՞վ հայտնեց քեզ, թե մերկ ես։
Արդյոք կերա՞ր այն ծառից, միայն որի՛ց պատվիրել էի քեզ չուտել»։ 12 Ադամն ասաց. «Կինը, որին ինձ ընկեր տվեցիր, նա՛
տվեց ինձ այդ ծառից, եւ կերա»։ 13 Տերը՝ Աստված, ասաց կնոջը. «Ինչո՞ւ այդ արեցիր»։ Կինն ասաց. «Օձը խաբեց ինձ, եւ
կերա»։
(^14) Եվ Տերը՝ Աստված, ասաց օձին. «Քանի որ այդ արեցիր, անիծյա՛լ լինես դու բոլոր կենդանիների ու վայրի
գազանների մեջ, սողաս քո կրծքի եւ որովայնի վրա եւ հող ուտես քո ողջ կյանքի ընթացքում։ 15 Թշնամություն պիտի դնեմ
քո եւ կնոջ միջեւ, ինչպես նաեւ քո զավակի ու նրա զավակի միջեւ։ Նա պիտի ջախջախի քո գլուխը, իսկ դու պիտի խայթես
նրա գարշապարը»։ 16 Իսկ կնոջն ասաց. «Պիտի անչափ բազմացնեմ քո ցավերն ու քո հառաչանքները։ Ցավերով պիտի
զավակներ ծնես, քո ամուսնուն պիտի հնազանդվես, եւ նա պիտի իշխի քեզ վրա»։ 17 Ադամին էլ ասաց. «Քանի որ
անսացիր քո կնոջ ձայնին եւ կերար այն ծառից, որի՛ց միայն քեզ պատվիրել էի չուտել, թող անիծյալ լինի հողը, երբ այն
մշակես։ Քո կյանքի բոլոր օրերին տանջանքով ձեռք բերես նրա բերքը,^18 փուշ ու տատասկ թող բուսեցնի քեզ, եւ դու
վայրի բանջար վաստակես։ 19 Քո հացը քո երեսի քրտինքով ուտես, մինչեւ որ վերադառնաս դեպի հողը, որից
առաջացար. քանի որ հող էիր, հող էլ դառնաս»։
(^20) Ադամն իր կնոջ անունը դրեց Կյանք [* _Եվա_ ], քանի որ նա մայրն է բոլոր էակների։ 21 Եվ Տերը՝ Աստված, Ադամի
ու նրա կնոջ համար կաշվե հագուստներ պատրաստեց եւ հագցրեց նրանց։
(^22) Տերը՝ Աստված, ասաց. «Ահա Ադամը եղավ իբրեւ մեկը մեզանից՝ ճանաչելով բարին եւ չարը։ Արդ, միգուցե երկարի
ձեռքը եւ պոկի կենաց ծառից, ուտի եւ ապրի հավիտյան»։ 23 Եվ Տերը՝ Աստված, նրան դուրս հանեց բարօրության


դրախտից՝ մշակելու հողը, որից առաջացել էր։ 24 Ադամին հանեց եւ բնակեցրեց բարօրության դրախտի դիմաց, իսկ
քերովբեներին ու շուրջանակի պտտվող բոցեղեն սրին հրամայեց հսկել դեպի կենաց ծառը տանող ճանապարհները։
