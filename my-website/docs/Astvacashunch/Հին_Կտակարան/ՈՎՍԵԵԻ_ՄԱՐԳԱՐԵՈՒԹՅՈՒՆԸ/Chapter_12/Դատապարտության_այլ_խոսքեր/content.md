
Իսրայելը եւ Հուդան դատապարտված են
(^1) _Եփրեմն ինձ պաշարեց ստությամբ,
եւ Իսրայելի եւ Հուդայի տունը՝ ամբարշտությամբ.
արդ՝ Աստված ճանաչեց նրանց,_
(^2) _Սակայն Եփրեմը չար ոգի է.
հետեւեց խորշակին,_


_հանապազ ունայն եւ սնոտի բաներ ավելացրեց,
ուխտ կնքեց ասորեստանցիների հետ
եւ յուղ էր տանում Եգիպտոս։_

(^3) _Տիրոջ դատաստանը Հուդայի հետ է՝
Հակոբից վրեժխնդիր լինելու համար.
ըստ նրա ճանապարհների եւ ըստ նրա ընթացքի կհատուցի նրան։_
(^4) _Արգանդում խաբեց իր եղբորը
եւ իր ջանքերով հզորացավ Աստծու առաջ։_
(^5) _Պինդ բռնվեց հրեշտակի դեմ եւ հզորացավ։
Լաց եղան ու փնտրեցին ինձ եւ գտան ինձ իմ տանը.
այնտեղ պատմվեց նրանց,_
(^6) _եւ Տերը՝ Ամենակալ Աստված, կդառնա նրանց հիշատակը։_
(^7) _«Դու քո Աստծուն կդառնաս, ողորմություն եւ արդարադատություն կպահպանես
եւ ամենայն ժամ կմերձենաս Տիրոջը՝ քո Աստծուն»։_
(^8) _Անիրավության կշեռքը Քանանի ձեռքում է,
եւ նա սիրեց հարստահարել։_
(^9) _Եփրեմն ասաց. «Հարստացա,
հանգիստ գտա իմ անձի համար».
նրա բոլոր վաստակները չեն մնա նրան,
քանի որ անօրենությունների պատճառով մեղանչեց։_
(^10) _«Բայց ես՝ Տերը՝ քո Աստվածը,
որ հանեցի քեզ եգիպտացիների երկրից,
դարձյալ կբնակեցնեմ քեզ վրաններում ըստ տոների օրերի_
(^11) _եւ կխոսեմ մարգարեների հետ։
Ես տեսիլքներ կավելացնեմ
եւ մարգարեների միջոցով կնմանեցվեմ։_
(^12) _Եթե Գաղաադը չլիներ, ապա սուտ էին իշխանները
Գաղգաղայում, որ զոհ էին մատուցում,
եւ նրանց զոհասեղանները կրիաներ էին ագարակի անմշակ հողի վրա։_
(^13) _Հակոբը գնաց ասորիների դաշտը, Իսրայելը ծառայեց հանուն կնոջ
եւ կնոջ ձեռքով զգուշացվեց։_
(^14) _Տերը մարգարեի միջոցով Իսրայելը հանեց եգիպտացիների երկրից,
եւ պահպանվեց մարգարեի միջոցով։_
(^15) _Իսրայելն ինձ բարկացրեց ու զայրացրեց.
նրա արյունն իր վրա կթափվի,
եւ նրա նախատինքների դիմաց Տերը կհատուցի նրան»։_
