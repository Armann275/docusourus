
#### - 19 -

(^1) Որդյա՛կ իմ, մի՛ նախանձիր չարերին, եւ մի՛ ցանկացիր նրանց մեջ լինել, (^2) քանզի նրանց սիրտը ստություն է խորհում,
եւ նրանց շուրթերը ցավ են պատճառում։

- 20 -

(^3) Տունը շինվում է իմաստությամբ, եւ հաստատվում խոհեմությամբ, (^4) եւ գիտությամբ շտեմարանները լցվում են ամեն
տեսակ հարստությամբ եւ պատվական բարիքներով։

- 21 -

(^5) Իմաստունը լավ է հզորից, եւ հանճարեղը՝ մեծամեծ դաստակերտներ ունեցողից։ 6 Պատերազմը մղվում է
ռազմարվեստով, հաղթանակը գալիս է ճիշտ խորհուրդներով։


#### - 22 -

(^7) Իմաստությունն ու բարի խորհուրդները իմաստունների դռներին են։

- 23 -

(^8) Իմաստունները չեն խոտորվում Տիրոջ խոսքից, այլ խորհում են իրենց ժողովներում։ 9 Անխրատը հանդիպում է
մահվանը, անզգամը՝ մեռնում մեղքերի մեջ։

- 24 -

(^10) Ժանտագործ մարդուն աղտոտում է պղծությունը չար օրը եւ նեղ օրը, քանի դեռ չի մեռել։

- 25 -

(^11) Փրկի՛ր նրանց, ում մահվան են տանում, փրկագնի՛ր մահապարտներին եւ մի՛ խնայիր։ 12 Իսկ եթե ասես, թե՝ «Ես
նրան չեմ ճանաչում, ոչ էլ նա՝ ինձ», իմացի՛ր, որ Տերը ճանաչում է բոլորի սրտերը. եւ որ շունչ տվեց բոլորին, գիտի բոլորին
եւ յուրաքանչյուրին հատուցելու է ըստ իր գործերի։

- 26 -

(^13) Մե՛ղր կեր, որդյա՛կ, քանզի հաճելի է, եւ խորիսխ, որ կոկորդդ քաղցրանա։ 14 Այդպես էլ իմաստության
խոհեմությունը կլինի քո հոգու համար, եւ եթե այն գտնես, քո վախճանը բարի է լինելու, եւ հույսդ չի կտրվելու։

- 27 -

(^15) Ամբարիշտին մի՛ մոտեցրու արդարների արոտին, եւ մի՛ խաբվիր նրա որովայնի լիությամբ։ 16 Եվ եթե արդարը յոթ
անգամ էլ ընկնի, պիտի կանգնի, իսկ ամբարիշտները պիտի տկարանան չարիքների մեջ։

- 28 -

(^17) Եթե թշնամիդ ցած գլորվի, մի՛ տրորիր, երբ նա սայթաքի, մի՛ ուրախացիր, (^18) Տերը կտեսնի եւ հաճո չի լինի նրան, եւ
իր բարկությունը կհեռացնի նրանից։

- 29 -

(^19) Մի՛ խնդա չարագործների հետ եւ մի՛ նախանձիր մեղավորներին, (^20) քանզի չարերը զավակ չեն ունենա, եւ
ամբարիշտների ճրագը պիտի մարի։

- 30 -

(^21) Որդյա՛կ, վախեցի՛ր Աստծուց եւ թագավորից, եւ մի՛ ապստամբիր նրանցից ոչ մեկի դեմ, (^22) քանզի հանկարծակի է
լինելու վախճանը ամբարիշտների, եւ ո՞վ է ճանաչելու պատուհասը թե՛ մեկի եւ թե՛ մյուսի։
(^23) Ձեզ՝ իմաստուններիդ, այս էլ ասեմ. «Մի՛ ամաչեք խելամուտ լինել իրավունքի մեջ, լավ չէ դատաստանի ժամանակ
աչառու լինել»։ 24 Ամբարիշտին արդար ասողը ժողովուրդների անեծքին պիտի արժանանա եւ ազգերի կողմից ատելի
պիտի լինի։ 25 Իսկ հանդիմանողները լավ պիտի երեւան, եւ նրանց վրա բարի օրհնություն պիտի գա։
(^26) Շուրթերը բարի խոսքերի պատասխաններ են սիրում, իսկ ով դիմադրությամբ է պատասխանում, իր վրա
հեռացումի խոսքեր է հրավիրում։
(^27) Ապահովի՛ր դրսի գործերդ, պատրաստի՛ր դաստակերտիդ մեջ, ապա արի՛ իմ հետեւից եւ վերստին շինի՛ր քո տունը։
(^28) Քո ընկերոջ համար սուտ վկա մի՛ դարձիր, եւ քո շուրթերով մի՛ խաբիր։ 29 Մի՛ ասա, թե՝ «Ինչպես նա ինձ հետ
վարվեց, այնպես էլ ես եմ վարվելու նրա հետ։ Պիտի հատուցեմ նրան այնպես, ինչպես ինքն ինձ զրկեց»։
(^30) Անզգամ մարդը նման է արտի, պակասամիտը՝ այգու, (^31) եւ եթե թողնես այն, խոպան կդառնա, ամենուր մոլախոտ
կաճի, կմնա լքված, գետնին կթափվեն նրա պատի քարերը,^32 հետո կասի, թե՝ «Զղջացի, տեսա եւ խրատը ընտրեցի»։
(^33) Մինչեւ ե՞րբ պիտի պառկես, ո՜վ վատ, ե՞րբ պիտի քնից արթնանաս։ Մի քիչ ննջես, մի քիչ նիրհես, մի քիչ հանգստանաս,
մի քիչ էլ ձեռքերդ դնես կրծքիդ։ 34 Եթե այդպես անես, ապա պիտի գա քո աղքատությունը իբրեւ ճամփորդ, եւ կարիքը՝
իբրեւ արագավազ սուրհանդակ։
(^1) Որդին, որ զգուշանում է խոսքից, կորստյան չի մատնվի, քանզի նա խնամքով է ընդունում այն։ 2 Թագավորի լեզվից
ոչ մի սուտ խոսք թող դուրս չգա. ո՛չ իսկ խաբեություն։ 3 Թագավորի լեզուն սուր սուսեր է, ոչ թե մարմնեղեն, ով որ նրան
մատնվի, կխորտակվի։ 4 Եթե նրա բարկությունը բորբոքվի, մարդկանց կկործանի հոդերով հանդերձ, կփշրի մարդկանց
ոսկորները եւ իբրեւ բոց կայրի, եւ արծիվների բույների մեջ լեշի պես կլինեն։ 5 Երկնչի՛ր իմ խոսքերից, որդյա՛կ, եւ երբ
դրանք ընդունես, զգույշ կլինես։
