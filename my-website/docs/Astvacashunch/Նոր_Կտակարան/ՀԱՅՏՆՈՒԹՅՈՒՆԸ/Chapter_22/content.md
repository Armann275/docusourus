
Կենդանի ջրի գետը եւ կենաց ծառը
(^1) Հրեշտակն ինձ ցույց տվեց նաեւ բյուրեղի պես մաքուր կենդանի ջրի մի գետ, որ բխում էր Աստծու եւ Գառան գահից։
Այն հոսում էր քաղաքի հրապարակների միջով,^2 իսկ գետի եզերքին՝ երկու ափերին, կար կենաց ծառը, որ տասներկու
պտուղ էր տալիս. ամսեամիս իր պտուղն էր տալիս, իսկ ծառի տերեւն ազգերի բուժման համար էր։
(^3) Այնտեղ այլեւս նզովք չի լինելու։ Աստծու եւ նրա Գառան գահը նրա մեջ է լինելու, իսկ նրա ծառաները պաշտելու են
նրան.^4 նրանք դեմքով պիտի ճանաչեն նրան, եւ նրա անունը գրված պիտի լինի նրանց ճակատներին։ 5 Եվ այնտեղ գիշեր
չի լինի, այնտեղ ճրագի եւ արեւի լույսի կարիք չի լինի, քանզի Տերը՝ Աստված, պիտի լուսավորի նրանց, եւ նրանք պիտի
թագավորեն հավիտյանս հավիտենից։
(^6) Հրեշտակն ինձ ասաց. «Այս խոսքերը վստահելի են եւ ճշմարիտ. մարգարեներին ներշնչող Տերը՝ Աստված, իր
հրեշտակին ուղարկեց իր այդ ծառայի մոտ՝ ցույց տալու այն, ինչ որ շուտով լինելու է։ 7 Ահա շուտով պիտի գամ։ Երանի՜
նրան, ով պահում է այս մարգարեության խոսքը»։
(^8) Եվ ես՝ Հովհաննեսս, լսում ու տեսնում էի այս բոլորը։ Եվ երբ լսեցի ու տեսա, ծնկի եկա եւ երկրպագեցի այն
հրեշտակին, որ ցույց տվեց ինձ այս բոլորը։ 9 Բայց նա ասաց ինձ. «Ո՛չ, ո՛չ, իմ առաջ ծնկի մի՛ իջիր եւ մի՛ երկրպագիր,
քանզի ես ծառայակիցն եմ քո եւ քո եղբայրների, որոնք պահում են այս գրքի մարգարեության խոսքը։ Աստծո՛ւն
երկրպագիր»։ 10 Եվ դարձյալ ասաց ինձ. «Այս գրքի մարգարեության խոսքերը կնքված մի՛ պահիր, քանզի ժամանակը
մոտ է։ 11 Ամբարիշտը թող ամբարշտանա, պիղծը պղծություն անի, արդարը՝ արդար գործեր, սուրբը՝ սրբանա։ 12 Ահա
շուտով պիտի գամ, եւ ինձ հետ են իմ վարձերը, որպեսզի հատուցեմ յուրաքանչյուրին ըստ իր գործերի։ 13 Ես եմ Ալֆան
եւ Օմեղան, Սկիզբը եւ Վախճանը, Առաջինը եւ Վերջինը»։
(^14) Երանելի՜ են նրանք, որ պահում են նրա պատվիրանները։ Նրանք իշխանություն ունեն ուտելու կենաց ծառից եւ
մտնելու քաղաքի դռներով։ 15 Բայց դուրս պիտի նետվեն շներն ու կախարդները, մարդասպաններն ու կռապաշտները եւ
բոլորը, որ սիրում են սուտն ու կեղծիքը։
(^16) Ես՝ Հիսուսս, ուղարկեցի իմ հրեշտակին, որ այս բանը վկայի ձեզ՝ եկեղեցիներիդ։ Ես արմատ եւ սերունդ եմ
Դավթից, պայծառ աստղն առավոտի։ 17 Հոգին եւ Փեսան ասում են՝ արի՛։ Եվ ով լսում է, թող նա էլ ասի՝ ե՛կ։ Եվ թող գա,
ով ծարավ է, եւ ով ուզում է կենաց ջուրը, թող ձրի վերցնի։
(^18) Վկայում եմ ես՝ Հովհաննեսս, ամեն մեկին, ով լսում է այս գրքի մարգարեության խոսքերը. եթե մեկը բան ավելացնի
սրա վրա, Աստված նրա գլխին պիտի բերի այս գրքում գրված պատուհասները։ 19 Եվ եթե մեկը բան պակասեցնի այս


գրքի մարգարեության խոսքերից, Աստված պիտի պակասեցնի եւ կտրի նրա բաժինը կենաց ծառից եւ սուրբ քաղաքից,
ինչպես գրված է այս գրքում։ 20 Ով այս մասին վկայեց, ասում է. «Ես շուտով պիտի գամ»։ Ամեն։ Ե՛կ, Տե՛ր Հիսուս
Քրիստոս։

(^21) Մեր Տեր Հիսուս Քրիստոսի շնորհը բոլոր սրբերի վրա թող լինի։ Ամեն։


1 - Թվականների նման տարբերություններ շատ կան Սուրբ Գրքում։ Մշտապես հետեւելու ենք գրաբարին, եթե այն
բացահայտ սխալ չէ։

2 - Եբր. անապատ բառի փոխարեն՝ հարավ ։
3 - Եբր. ծով բառի փոխարեն՝ արեւմուտք ։
4 - Արամերեն։
5 - Եբրայերեն։
6 - Որոշ թարգմ. 32.1- 33 համարակալված է որպես 31.55-32.32։
7 - Եբր. եւ հուն. Հովսեփը նրանց չարախոսությունները հայտնում էր հորը ։
8 - Սիմվոլիկ արտահայտություն թլփատության հին ծեսից։ Սիմվոլիկ արտահայտություն թլփատության հին ծեսից։
9 - Որոշ թարգմ. 7.26-8.28-ը համարակալված է որպես 8.1- 32 ։
10 - Փոքրիկ տուփ՝ վրան գրված օրենքի խոսքերից, որ կապում էին ձախ ձեռքին կամ ճակատին, հմմտ. Ելք 13.16։
11 - Ուխտի տապանակի մեջ դրված Տասնաբանյայի տախտակները։
12 - Որոշ թարգմ. 21. 37 - 22.30-ը համարակալված է որպես 22.1- 31 ։
13 - Քահանայապետի կրծքի վրա կախված ոսկյա տախտակ՝ զարդարված տասներկու թանկարժեք քարերով
14 - Հուն. եւ գրբ. բարձրությունը , նաեւ՝ 27.15, 27.16։
15 - Գրբ. չունի, ունեն հուն. եւ եբր.։
16 - Երկու վիճակաքար, որոնց միջոցով փորձում էին իմանալ Աստծու ցանկությունը։
17 - Եբր. եւ 25.23-ում՝ մեկ կանգուն ։
18 - Գրբ. _արմունկները թեւերով հանդերձ_ ։
19 - _Ազազելը_ սատանայի անուն է, որը, ըստ հին հրեական եւ քանանական հավատալիքների, ապրում էր
անապատում։ Քահանայապետն իր ձեռքերը դնում էր արձակման այծի գլխին, խոստովանում ժողովրդի մեղքերը եւ
ապա առաքում անապատ, ուր իշխում էր Ազազելը։

20 - Եբր. _Քո ժառանգներից ոչ ոքի չտաս Մոլեխին։_ Մոլեխը սեմական չաստված է, հատկապես կրակի չաստված։ Նրա
պաշտամունքը Ք.ա. 8- 7 - րդ դարերում հանդիպում էր նաեւ Իսրայելում։ Մոլեխի պաշտամունքը կատարվում էր
մանուկների ողջակիզումով։

21 - Տե՛ս 18.21-ի ծանոթագրությունը։
22 - Հուն. _սպոնդի_. հին ժամանակների մի կրոնական ծես, որի ընթացքում գինի կամ ձիթայուղ էին հեղում գետնին
հատուկ սափորից։

23 - Իմա՛ քեզ կնվիրենք ։ Տիրոջը նվիրված որեւէ բան ենթակա չէ օգտագործման, հետեւաբար պետք է կործանվեր։
24 - Իմա՛ Պենտեկոստե ։
25 - Եբր. եւ հուն. ունեն նաեւ Երկիրը կժառանգեք վիճակ գցելով... ։
26 - Գրբ. եւ հուն. _Սեիրը_ ։
27 - Գրբ. եւ հուն. _Սեիր_ ։
28 - Քանանացիների Բահաղ չաստծուն նվիրված ծիսական պոռնկություն, որից ստացված վարձը իբրեւ նվեր
ընծայում էին կուռքերին։

29 - Գրբ. 8.30- 35 համարները = հուն. 9.2ա- 2 զ համարներին։
30 - Բանաստեղծական ժողովածու, որ կորած է։ Տե՛ս նաեւ Դ Թագ. 1.18։
31 - Տարբեր Առնովնի Արոյերից։
32 - Երիքովի այլ անվանումն է։
33 - Այստեղից ամենուր եբրայերեն տեքստի փղշտացի անվան դիմաց հուն. եւ գրբ. ունեն այլազգի ։
34 - Իմա՛ հեթանոսների, ոչ հրեաների ։
35 - Գրբ. եւ հուն. կինեցու մերձավորները ։
36 - Եբր. բառ է, որ նշանակում է «տնային կուռք»։

37 - Իմա՛ դադարի՛ր աղոթելուց ։
38 - Գրբ. Նեսարաւ , որը տառադարձությունն է եբր. բառի, որ նշանակում է «բռնված» կամ «բանտարկված»։
39 - Քերեթիներն ու փելեթիները Դավթի վարձկան թիկնապահներն էին։
40 - 7.1- 12 - ը = հուն. 7.38- 49 - ին։
41 - 7.13- 22 - ը = հուն. 7.1- 9 - ին։
42 - 7.23- 51 - ը = հուն. 7.10- 37 - ին։
43 - Նավահանգիստ Իսպանիայում կամ Սարդիկեում։
44 - 11.5- 8 - ը = հուն. 6, 8, 5, 7 համարներին։
45 - Բահաղ անունը չտալու համար հուն. հաճախ օգտագործում է Էսխինի , գրբ. Ամոթ ։
46 - Եբր. բառ է՝ վայրի բանջարի տեսակ։
47 - Տե՛ս Գ Թագ. 7.21 Հաքում ։
48 - Տե՛ս Գ Թագ. 7.21 Բոոզ ։
49 - Գրբ. ձեռք ։ Թարգմանվել է հունարենից, որը եբր. քաղաք բառի տարընթերցում է։
50 - Եբր. 11- 12 գլուխները պակասում են։
51 - Եբր. հավելում է Հեքոնիա թագավորի հետ ։
52 - Եբր. հավելում է Եսթերի եբր. անունը՝ Հադասսա ։
53 - Եբր. նշում է նրանց անունները՝ Բիգտան եւ Տերեշ ։
54 - Եբր. այստեղ գիրքն ավարտվում է։
55 - Գրբ. բացակայում են 4 - 7, 10-21, 38, 40- 42 համարները։
56 - Եբր. այստեղ գիրքն ավարտվում է։
57 - Եբրայական բնագրում այստեղ սկսում է 10 - րդ սաղմոսը, մինչդեռ հունարեն Յոթանասնից եւ գրաբար
թարգմանությունների մեջ այն ներկայացված է իբրեւ 9 - րդ սաղմոսի շարունակություն։

58 - Գրբ. ունի նաեւ Երեմիայի, Եզեկիայի եւ ժողովրդի օրհնությունը, երբ ուզում էին վերադառնալ պանդխտությունից ։
59 - Իմա՛ Կիպրոսից ։
60 - Արգասաբերության չաստվածներին մատուցված պաշտամունք։
61 - 45.1- 5 - ը = հուն. 51.31- 35 - ին։
62 - 47.1- 7 - ը = հուն. 29.1- 7 - ին։
63 - 48.1- 44 - ը = հուն. 31.1- 44 - ին։
64 - 49.1- 5 - ը = հուն. 30.1- 5 - ին։
65 - 49.7- 22 - ը = հուն. 30.1- 16 - ին։
66 - 49.23- 27 - ը = հուն. 30.29- 33 - ին։
67 - 49.28- 33 - ը = հուն. 30.23- 28 - ին։
68 - 49.34- 39 - ը = հուն. 25.14- 20 - ին։
69 - Դ Թագ. 24.18–25.7։
70 - Բաբելոնյան չաստված, որը մեռնում էր, երբ բուսականությունն էր մեռնում, եւ հաջորդ տարի հարություն էր
առնում։ Կանայք ողբում էին նրա հերթական մահը։

71 - Եբր. 13-րդ գլուխը պակասում է։

72 - Պտղատու, մշտադալար ծառի տեսակ։
73 - Կաղնու վայրի տեսակ՝ սղոցաձեւ տերեւներով։
74 - Իմա՛ աստղագուշակներին ։
75 - Եբր. այստեղից մինչեւ 7.28 տեքստն արամերեն է։
76 - Հուն. 3.69- 70 համարները գրաբարում չկան։
77 - Բեթելի հեգնական անուն։
78 - Իմա՛ տոնական հավաքույթի օրերին ։
79 - Կնդրուկաբեր լեռ քանանացիների երկրում։
80 - Գրբ. որոշ ձեռագրեր հավելում են՝ որ եղավ Աքաաբի օրոք՝ ասորեստանցիների ելքից առաջ ։
1 - Առավոտյան ժամը երեքից վեցը։
2 - Տաճարին տրվող տուրք։
3 - Փոքրիկ տուփեր, որտեղ պահում էին հատվածներ Օրենքից։ Բարեպաշտ հրեաները աղոթքի ժամանակ այն
կապում էին իրենց ճակատին կամ բազուկին (Բ Օր. 6, 8) սատանաներից պաշտպանվելու համար։

4 - Զեւսի արձանը։
5 - Դան. 9.27, 11.31, 12.11, ուր խոսվում է Անտիոքոս Եպիփանի կողմից Ք.ա. 167թ. Տաճարը պղծելու մասին։ Ա
Մակ. 1.54-ում ակնարկվում է այն կուռքը, որ կտեղադրի Հակաքրիստոսը Երուսաղեմի տաճարում՝ Քրիստոսի
Գալուստից առաջ։

6 - Իմա՛ մաքրության ավանդությունը չկատարեն ։
7 - Իմա՛ չանձրեւեց ։
8 - Սողոսը Պողոս առաքյալն է։ Նրա եբրայական անունը _Սողոս_ կամ _Սավուղ_ էր, իսկ հռոմեական անունը՝ _Պողոս_ ։
9 - Նկատի ունի ծագումով հրեաներին։
10 - Հռոմեական քաղաքները բաժանվում էին երկու հիմնական խմբի՝ municipia «ազատ քաղաք» եւ colonia
«գաղութ-քաղաք»։

11 - Հուն. եւ գրբ. որոշ ձեռ. երկու տարի ։
12 - Մենանդրոսի «Թայիս»-ից։
13 - Կեփասը Պետրոս անվան արամերեն ձեւն է, որ նշանակում է «ժայռ»։
14 - Հուն. լավագույն բն. Գալիլեա - ի փոխարեն ունեն Գաղատիա ։
15 - Իմա՛ սկիզբն ու վերջը ։
16 - Հուն. սուրբ բառը կրկնվում է երեք անգամ։

#