
Հավիտենական խաղաղությունը
(^1) Պատգամ, որ ստացավ Ամոզի որդի Եսային Հուդայի եւ Երուսաղեմի մասին։
(^2) _Վերջին օրերին Տիրոջ լեռը պիտի ակներեւ դառնա,
Աստծու տունը լեռների գագաթներին պիտի լինի ու
պիտի բարձրանա բլուրների վրա,
եւ բոլոր ազգերը պիտի գան դեպի նա։_
(^3) _Գալու են բազում ժողովուրդներ՝ ասելով.
«Եկե՛ք ելնենք Տիրոջ լեռն ու Հակոբի Աստծու տունը։
Նա մեզ կհայտնի իր ճանապարհները, որոնցով եւ կգնանք»։
Որովհետեւ օրենքները Սիոնից են դուրս գալիս,
Տիրոջ խոսքը՝ Երուսաղեմից։_
(^4) _Նա դատաստան պիտի տեսնի հեթանոսների մեջ
եւ պիտի հանդիմանի բազում ժողովուրդների։
Իրենց սուսերներից խոփեր պիտի ձուլեն
եւ իրենց սվիններից՝ մանգաղներ.
ազգ ազգի վրա սուր չպիտի բարձրացնի,
եւ նրանք այլեւս պատերազմել չեն սովորելու։_
(^5) _Արդ, Հակոբի՛ ժառանգնե՛ր, եկե՛ք քայլենք Տիրոջ լույսի մեջ։
Տիրոջ օրը_
(^6) _Նա երես դարձրեց իր ժողովրդից՝ Հակոբի տնից,
որովհետեւ նրանց երկիրը, ինչպես այլազգիներինը,
առաջվա պես լցվեց կախարդներով,
եւ նրանք բազում այլազգի որդիներ ունեցան։_
(^7) _Նրանց երկիրը լցվեց ոսկով ու արծաթով,
նրանց գանձերին թիվ չկար.
նրանց երկիրը լցվեց երիվարներով,
նրանց կառքերին թիվ չկար։_
(^8) _Նրանց երկիրը լցվեց իրենց ձեռքերով կերտված գարշելի կուռքերով,
եւ նրանք երկրպագեցին նրանց, որ իրենց մատներն էին ստեղծել։_
(^9) _Ստորացավ մարդը,
մինչեւ գետին խոնարհվեց տղամարդը,
Նրանց մի՛ ներիր, Տե՜ր։_
(^10) _Արդ, Տիրոջ սարսափից ու նրա զորության փառքից
գնացեք քարերի տա՛կ մտեք,
հողի մե՛ջ թաքնվեք,
երբ նա կհառնի՝ երկիրը պատուհասելու։_
(^11) _Տերը նայում է բարձունքից,
իսկ մարդը խեղճ ու ողորմելի է.
մարդկանց ամբարտավանությունը պիտի խոնարհվի,
ու այդ օրը միայն Տերը պիտի բարձրանա,_
(^12) _քանզի Զորությունների Տիրոջ օրը
բոլոր հպարտների ու ամբարտավանների դեմ է,
բոլոր մեծամիտների ու գոռոզների դեմ, որոնք պիտի խոնարհվեն,_
(^13) _նաեւ Լիբանանի բոլոր բարձր ու սլացիկ մայրիների դեմ
եւ Բասանի բոլոր կաղնի ծառերի դեմ,_
(^14) _բոլոր բարձր լեռների եւ բարձրացած բլուրների դեմ,_
(^15) _բոլոր վերասլաց աշտարակների եւ բարձր պարիսպների դեմ,_
(^16) _ծովի բոլոր նավերի դեմ,
բոլոր վեհաշուք նավերի դեմ։_
(^17) _Ամեն մարդ պիտի խոնարհվի,
մարդկանց հպարտությունը պիտի իջնի,
եւ միայն Տերը պիտի բարձրանա այդ օրը։_
(^18) _Նրանք իրենց բոլոր ձեռակերտ կուռքերը պիտի տանեն_
(^19) _թաքցնեն այրերում, ժայռերի ծերպերում ու գետնի խոռոչներում՝
սարսափած Տիրոջից ու նրա զորության փառքից,
երբ նա կհառնի՝ երկիրը պատուհասելու։_
(^20) Այն օրը մարդ իր արծաթե ու ոսկե գարշելի կուռքերը, որ պատրաստել էր սնոտի բաներին ու չղջիկներին
երկրպագելու համար, պիտի մերժի՝ 21 Տիրոջ սարսափից եւ նրա զորության փառքից մտնելով ամրակուռ ապառաժների
խոռոչներն ու ծերպերը, երբ Տերը կհառնի՝ երկիրը պատուհասելու։
(^22) _Դադարե՛ք հույս դնել այն մարդու վրա,
որի շունչը ռունգերի մեջ է,
որովհետեւ ի՞նչ արժեք պիտի ունենա նա։_

