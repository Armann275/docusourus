
Հավիտենական կյանքի վկաները
(^1) Նրա մասին, որ սկզբից էր, որի մասին լսեցինք, որին ականատես իսկ եղանք, որին նայեցինք, եւ որին մեր ձեռքերը
շոշափեցին, այսինքն՝ Կենաց Բանը։
(^2) Նա ինքը կյանքն էր, որ հայտնվեց, մենք այն տեսանք, վկայում ենք եւ պատմում ձեզ այն հավիտենական կյանքի
մասին, որ Հոր մոտ էր եւ հայտնվեց մեզ։
(^3) Ինչ որ տեսանք եւ լսեցինք, պատմում ենք ձեզ, որպեսզի դուք էլ հաղորդակից լինեք նրան մեզ հետ, ինչպես որ մենք
հաղորդություն ունենք Հոր հետ եւ նրա Որդու՝ Հիսուս Քրիստոսի հետ։
(^4) Այս բանը գրում ենք ձեզ, որպեսզի ձեր ուրախությունը կատարյալ լինի։
(^5) Այս է այն պատգամը, որը լսեցինք նրանից եւ պատմում ենք ձեզ. Աստված լույս է, եւ նրա մեջ խավար չկա, բոլորովի՛ն
չկա։
(^6) Եթե ասենք, թե հաղորդության մեջ ենք նրա հետ, բայց քայլենք խավարի մեջ, ստում ենք եւ ճշմարտությունը չենք
կատարում։
(^7) Իսկ եթե լույսի մեջ ենք քայլում, ինչպես որ ինքն է լույսի մեջ, հաղորդության մեջ ենք լինում միմյանց հետ, եւ նրա
Որդու՝ Հիսուսի արյունը մաքրում է մեզ ամեն մեղքից։ 8 Եթե ասենք, թե մենք ոչ մի մեղք չունենք, մեզ ենք խաբում, եւ
ճշմարտություն չկա մեր մեջ։
(^9) Իսկ եթե խոստովանենք մեր մեղքերը, հավատարիմ է նա եւ արդար՝ մեր մեղքերը մեզ ներելու եւ մաքրելու մեզ ամեն
անիրավությունից։
(^10) Եթե ասենք, թե չենք մեղանչել, սուտ ենք հանում նրան, եւ նրա խոսքը մեր մեջ չէ։

