
(^1) Այսպիսով ավարտվեց այն ամբողջ գործը, որ Սողոմոնն արեց Տիրոջ տան համար։ Ապա Սողոմոնը ներս տարավ
իր հայր Դավթի սրբությունները, արծաթը, ոսկին ու սպասքը եւ դրեց Տիրոջ տան գանձարանը։


Ուխտի տապանակը բերվում է տաճար
( Գ Թագ. 8.1-13)
(^2) Այն ժամանակ Սողոմոնը Երուսաղեմում հավաքեց Իսրայելի բոլոր ծերերին, ցեղերի իշխաններին ու
իսրայելացիների տոհմերի առաջնորդներին, որ Տիրոջ Ուխտի տապանակը հանեն Դավթի քաղաքից, այսինքն՝ Սիոնից։
(^3) Տոնին, այսինքն՝ յոթերորդ ամսին, արքայի մոտ հավաքվեցին Իսրայելի բոլոր տղամարդիկ։ 4 Եկան Իսրայելի բոլոր
ծերերը։ Բոլոր ղեւտացիները վերցրին տապանակը, Վկայության խորանն ու խորանում եղած ամբողջ սուրբ սպասքը,
(^5) եւ քահանաներն ու ղեւտացիները տարան դրանք։ 6 Սողոմոն արքան, բոլոր իսրայելացիները, աստվածավախ եւ
տապանակի առջեւ հավաքված մարդիկ զվարակներ ու ոչխարներ մորթեցին, որոնց թիվն անհնար էր հաշվել շատության
պատճառով։ 7 Ղեւտացիները Տիրոջ Ուխտի տապանակը տարան ներս ու դրեցին իր տեղը՝ տաճարի սրբարանում, այն
է՝ Սրբություն սրբոցի մեջ, քերովբեների թեւերի տակ։ 8 Քերովբեները, իրենց թեւերը տարածելով տապանակի վրա,
վերեւից ծածկում էին տապանակն ու այն վերցնելու ձողերը։ 9 Ձողերն այնքան երկար էին, որ դրանց ծայրերը երեւում
էին Սրբություն սրբոցից։ Դրանք մինչեւ այսօր էլ այնտեղ են։ 10 Տապանակի մեջ ոչինչ չկար, բացի այն երկու
տախտակներից, որ Մովսեսն էր դրել այնտեղ Քորեբում։ Դրանցով Տերն ուխտ էր դրել իսրայելացիների հետ, երբ նրանք
դուրս էին գալիս Եգիպտոսից։
(^11) Երբ քահանաները սրբարանից դուրս եկան (քանի որ այնտեղ գտնվող բոլոր քահանաներն էլ սրբագործվել էին,
բայց դեռ չէին դասակարգվել ըստ իրենց ամենօրյա սպասավորության),^12 սաղմոսերգու բոլոր ղեւտացիները՝ Ասափի,
Եմանի եւ Իդիթունի որդիները, նրանց որդիներն ու նրանց եղբայրները, բեհեզե պատմուճաններ հագած, տավիղներով,
քնարներով, սրինգներով զոհասեղանի արեւելյան կողմը կանգնեցին։ 13 Նրանց հետ կային հարյուր քսան քահանաներ,
որոնք փող էին հնչեցնում։ Փող հնչեցնողները, սաղմոսերգուները, միաբերան իրենց ձայնը բարձրացնելով, ասացին.
«Գովերգե՛ք եւ օրհնե՛ք Տիրոջը»։ Եվ երբ նրանք փողերի, ծնծղաների ու նվագարանների նվագակցությամբ իրենց ձայնը
բարձրացրին եւ ասացին. «Գովերգե՛ք Տիրոջը, քանզի նա բարի է, եւ հավիտյան է նրա ողորմածությունը», տաճարը լցվեց
Տիրոջ փառքի ամպով,^14 եւ քահանաները չէին կարողանում պաշտամունք կատարել ամպի պատճառով, որովհետեւ
Տիրոջ փառքը լցրել էր Աստծու տունը։
