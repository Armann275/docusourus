
(^1) _Դպրապետին՝ ինչպես «անցած ժամանակների մասին»-ը։ Սաղմոս Դավթի, արձանագիր, ուսանելու համար,_ (^2) _երբ նա
հրի մատնեց Միջագետքի ու Սոբայի ասորիներին, իսկ հետ դառնալիս Հովաբն Աղի ձորում տասներկու հազար մարդ
կոտորեց_
(^3) _Աստվա՛ծ, մերժեցիր եւ ավերեցիր մեզ,
Բարկացար, բայց պիտի գթաս մեզ։_
(^4) _Շարժեցիր երկիրն ու խռովեցրիր այն,
Բուժի՛ր նրա հարվածները, որովհետեւ սասանվեց։_
(^5) _Քո ժողովրդին խստություն ցույց տվեցիր
Եվ մեզ հիմարության գինի խմեցրիր։_
(^6) _Երկյուղածներիդ նշան տվեցիր,
Որ կարողանան ապրել աղեղի երեսից։_
(^7) _Ինչպես սիրելիներդ փրկվեցին,
Այնպես պահպանի՛ր քո աջով եւ լսի՛ր մեզ։_
(^8) _Աստված խոսեց իր սրբարանից.
«Պիտի ցնծամ, պիտի բաժանեմ Սյուքեմը
Եվ վրանների հովիտը չափեմ։_
(^9) _Իմն է Գաղաադը, եւ իմն է Մանասեն,
Եփրեմն է իմ գլխի սաղավարտը։
Հուդան իմ թագավորն է,_
(^10) _Մովաբը՝ հույսիս ավազանը,
Եդովմի վրա պիտի ուղղեմ իմ քայլերը.
Այլազգիները ինձ հնազանդվեցին»։_
(^11) _Ո՞վ ինձ կտանի բերդաքաղաք,
Կամ ո՞վ ինձ կառաջնորդի մինչեւ Եդովմ,_
(^12) _Եթե ոչ դու, Աստվա՛ծ, որ մերժեցիր մեզ
Եվ մեր զորքերի մեջ չեղար, Աստվա՛ծ։_
(^13) _Նեղության մեջ մեզ օգնությո՛ւն տուր,
Որովհետեւ ունայն է մարդու փրկությունը։_
(^14) _Աստծով արիություն կգործենք,
Եվ նա կարհամարհի մեզ նեղողներին։_
