
(^1) «Ահա ես ուղարկում եմ իմ պատգամաբերին, եւ կքննի իմ ճանապարհներն իմ առաջ։ Եվ հանկարծակի իր տաճարը
կգա Տերը, որին դուք փնտրում եք, եւ ուխտի պատգամաբերը, որին դուք հավանում եք։ Ահա գալիս է,- ասում է
Ամենակալ Տերը,- 2 ո՞վ կհամբերի նրա մուտքի օրվան, եւ կամ ո՞վ կդիմանա նրա հայտնությանը, քանի որ նա կմտնի
հնոցի բոցի պես եւ բաղնիքի օճառի նման։ 3 Եվ կնստի՝ սրբելու եւ ձուլելու արծաթի պես եւ ոսկու պես. կսրբացնի Ղեւիի
որդիներին եւ կհալեցնի նրանց ոսկու նման եւ արծաթի նման, եւ կլինի, որ արդարությամբ զոհեր կմատուցեն Տիրոջը։
(^4) Հուդայի եւ Երուսաղեմի զոհաբերությունը հաճելի կլինի Տիրոջը հին օրերի նման եւ նախկին տարիների պես։ 5 Ձեզ վրա
կհասնեմ դատաստանով եւ արագահաս վկա կլինեմ կախարդների եւ շնացած կանանց դեմ եւ նրանց դեմ, ովքեր
ստությամբ կերդվեն իմ անունով, ովքեր կկտրեն վարձկանի վարձը, ովքեր հարստահարում են այրիներին եւ ծեծում
որբերին, կխեղաթյուրեն պանդուխտի իրավունքը եւ չեն երկնչի ինձանից,- ասում է Ամենակալ Տերը»։
(^6) «Ես եմ Տերը՝ ձեր Աստվածը, եւ չեմ փոփոխվում։ Բայց դուք, Հակոբի՛ որդիներ, հեռու չմնացիք 7 ձեր հայրերի
մեղքերից, խուսափեցիք իմ օրենքներից եւ չպահեցիք դրանք։ Դարձե՛ք դեպի ինձ, եւ ես կդառնամ դեպի ձեզ,- ասում է
Ամենակալ Տերը։ Սակայն ասացիք. “Ինչո՞վ դառնանք”։ 8 Արդյո՞ք մարդ Աստծուն կխաբի, որովհետեւ դուք խաբեցիք ինձ
եւ ասացիք. “Ինչո՞վ խաբեցինք քեզ”։ Քանի որ տասանորդներն ու պտուղները ձեզ մոտ են,^9 եւ ամբողջությամբ
նախանձում եւ խաբում եք ինձ։ Տարին ավարտվեց,^10 եւ ամբողջ բերքը ձեր շտեմարաններում հավաքեցիք, բայց ձեր
տները կբռնազավթվեն. դարձե՛ք դրա համար,- ասում է Ամենակալ Տերը։ Մի՞թե չեմ բացի ձեզ համար երկնքի
պատուհանները եւ իմ օրհնությունը չեմ հեղի ձեզ վրա, մինչեւ բավարարվեք։ 11 Կպահպանեմ ձեր կերակուրները, չեմ
ոչնչացնի ձեր երկրի բերքը, եւ ձեր որթատունկն այգում անպտուղ չի մնա,- ասում է Ամենակալ Տերը։ 12 Բոլոր ազգերը
ձեզ երանի կտան, քանի որ դուք ինձ համար հաճելի երկիր կլինեք,- ասում է Ամենակալ Տերը»։
(^13) «Խստացրիք ձեր խոսքերն իմ դեմ,- ասում է Տերը,- բայց ասացիք՝ “Ինչո՞վ բամբասեցինք քո մասին”։ 14 Քանի որ
ասում էիք՝ “Իզուր է այն ամենը, որ ծառայում է Աստծուն. ի՞նչն է ավելի, որ պահեցինք նրա պատվիրանները եւ
պաղատանքներով ընդառաջ գնացինք Ամենակալ Տիրոջը։ 15 Եվ այժմ մենք երանի ենք տալիս ուրիշներին, եւ բարեշեն
են բոլոր նրանք, որ անօրենություն են գործում եւ ընդդիմացան Աստծուն ու փրկվեցին”»։
(^16) Այսպես տրտնջացին Տիրոջից երկյուղածները, յուրաքանչյուրն իր ընկերոջ հետ։ Եվ անսաց Տերը, լսեց ու
հիշատակի գիրք գրեց Տիրոջից երկյուղածների առաջ եւ նրանց համար, ովքեր սարսում են նրա անունից։ 17 «Եվ կլինեն
ինձ համար,- ասում է Ամենակալ Տերը,- այն օրը, երբ ես փրկություն կբերեմ ու կփայփայեմ նրանց, ինչպես հայրն է
փայփայում իրեն լավ ծառայած որդուն։ 18 Ապա կդառնաք եւ ընտրություն կանեք արդարի եւ անօրենի միջեւ, Աստծուն
ծառայածի եւ չծառայածի միջեւ»։
(^19) «Ահա Տիրոջ օրը կգա բորբոքված հնոցի պես եւ կայրի նրանց, եւ բոլոր այլազգիներն ու բոլոր նրանք, որ
անօրենություն են գործում, կդառնան եղեգ, եւ կայրվի նրանցով այն օրը, որ գալու է,- ասում է Ամենակալ Տերը,- եւ նրանց
արմատն ու ճյուղը չեն մնա։ 20 Բայց ձեզ՝ իմ անունից երկյուղածներիդ համար կծագի արդարության Արեգակը, եւ
բժշկություն՝ նրա թեւերին. կելնեք ու կխայտաք կապից արձակված հորթերի պես։ 21 Եվ կկոխկռտեք անօրեններին, եւ
մոխիր կդառնան ձեր ոտքերի տակ այն օրը, որ ես կսահմանեմ,- ասում է Ամենակալ Տերը։ 22 Ահա ես ձեզ մոտ եմ
ուղարկում թեզբացի Եղիային, քանի դեռ չի եկել Տիրոջ մեծ ու նշանավոր օրը,^23 որ պատրաստի հոր սիրտը որդու
հանդեպ եւ մարդու սիրտը՝ իր ընկերոջ հանդեպ. գուցե գալով հարվածեմ երկիրը միանգամից։ 24 Հիշեցե՛ք իմ ծառա
Մովսեսի օրենքները, ինչպես որ պատվիրեցի նրան Քորեբի վրա. բոլոր հրամաններն ու պատվիրանները»։





Հիսուս Քրիստոսի ծննդաբանությունը
( Ղուկ. 3.23-37)
(^1) Հիսուս Քրիստոսի՝ Դավթի որդու, Աբրահամի որդու ծննդաբանությունը։
(^2) Աբրահամից ծնվեց Իսահակը. Իսահակից՝ Հակոբը. Հակոբից՝ Հուդան եւ նրա եղբայրները. (^3) Հուդայից եւ Թամարից
ծնվեցին Փարեսն ու Զարան. Փարեսից՝ Եզրոնը. Եզրոնից՝ Արամը.^4 Արամից ծնվեց Ամինադաբը. Ամինադաբից՝
Նաասովնը. Նաասովնից՝ Սաղմոնը.^5 Սաղմոնից եւ Ռաքաբից ծնվեց Բոոսը. Բոոսից եւ Հռութից՝ Ովբեդը. Ովբեդից՝
Հեսսեն.^6 Հեսսեից ծնվեց Դավիթ արքան։ Դավթից եւ Ուրիայի կնոջից ծնվեց Սողոմոնը.^7 Սողոմոնից ծնվեց Ռոբովամը.
Ռոբովամից՝ Աբիան. Աբիայից՝ Ասափը.^8 Ասափից ծնվեց Հոսափատը. Հոսափատից՝ Հորամը. Հորամից՝ Ոզիան.
(^9) Ոզիայից ծնվեց Հովաթամը. Հովաթամից՝ Աքազը. Աքազից՝ Եզեկիան. (^10) Եզեկիայից ծնվեց Մանասեն. Մանասեից՝
Ամովսը. Ամովսից՝ Հովսիան.^11 Հովսիայից ծնվեցին Հեքոնիան եւ նրա եղբայրները՝ Բաբելոնյան գերության ժամանակ։
(^12) Բաբելոնյան գերությունից հետո Հեքոնիայից ծնվեց Սաղաթիելը. Սաղաթիելից՝ Զորաբաբելը. (^13) Զորաբաբելից
ծնվեց Աբիուդը. Աբիուդից՝ Եղիակիմը. Եղիակիմից՝ Ազովրը.^14 Ազովրից ծնվեց Սադովկը. Սադովկից՝ Աքինը. Աքինից՝
Եղիուդը.^15 Եղիուդից ծնվեց Եղիազարը. Եղիազարից՝ Մատթանը. Մատթանից՝ Հակոբը.^16 Հակոբից ծնվեց Հովսեփը՝
Մարիամի ամուսինը, որի հետ նշանված էր կույս Մարիամը, որից ծնվեց Հիսուսը, որն անվանվեց Քրիստոս։
(^17) Արդ, Աբրահամից մինչեւ Դավիթ բոլոր սերունդները տասնչորսն են, Դավթից մինչեւ Բաբելոնյան գերությունը՝
տասնչորս սերունդ, եւ Բաբելոնյան գերությունից մինչեւ Քրիստոս՝ տասնչորս սերունդ։
( _Ղուկ_. 2.1-9)
(^18) Հիսուս Քրիստոսի ծնունդն այսպես եղավ։ Նրա մայրը՝ Մարիամը, նշանված էր Հովսեփի հետ։ Նախքան նրանց
մերձենալը Մարիամը հղիացավ Սուրբ Հոգուց։ 19 Հովսեփը՝ նրա ամուսինը, քանի որ արդար էր եւ չէր կամենում նրան
խայտառակել, մտածեց լռելյայն արձակել նրան։ 20 Մինչ նա այս մասին էր մտորում, ահա Տիրոջ հրեշտակը երազի մեջ
երեւաց նրան եւ ասաց. «Հովսե՛փ, Դավթի՛ որդի, մի՛ վախեցիր քեզ մոտ վերցնելու Մարիամին՝ քո կնոջը, որովհետեւ նրա
մեջ ծնունդ առածը Սուրբ Հոգուց է։ 21 Նա մի որդի պիտի ծնի, եւ նրա անունը Հիսուս պիտի դնես, որովհետեւ նա իր
ժողովրդին պիտի փրկի իր մեղքերից»։
(^22) Այս ամենը եղավ, որպեսզի իրականանար Տիրոջ կողմից Եսայի մարգարեի միջոցով ասվածը.
(^23) _«Ահա կույսը կհղիանա
եւ որդի կծնի, եւ նրան կկոչեն Էմմանուել» (Ես. 7.14),
որ նշանակում է «Աստված մեզ հետ»։_
(^24) Հովսեփը, քնից արթնանալով, արեց այնպես, ինչպես Տիրոջ հրեշտակը հրամայել էր իրեն, եւ իր մոտ առավ իր
կնոջը,^25 բայց նրա հետ չհարաբերվեց, մինչեւ Մարիամը ծնեց իր անդրանիկ որդուն, որի անունը Հիսուս դրեց։


Մոգերի երկրպագությունը
(^1) Երբ Հիսուսը ծնվեց Հրեաստանի Բեթղեհեմ քաղաքում, Հերովդես արքայի օրերին, ահա արեւելքից մոգեր եկան
Երուսաղեմ 2 եւ ասացին. «Որտե՞ղ է հրեաների նորածին արքան, որովհետեւ նրա աստղը տեսանք արեւելքում եւ եկանք
նրան երկրպագելու»։ 3 Երբ Հերովդես արքան լսեց, խռովվեց, եւ նրա հետ՝ ամբողջ Երուսաղեմը։ 4 Եվ ժողովելով բոլոր
քահանայապետներին ու ժողովրդի դպիրներին՝ հարցրեց նրանց, թե որտե՛ղ էր ծնվելու Քրիստոսը։ 5 Նրանք
պատասխանեցին նրան. «Հրեաստանի Բեթղեհեմում, որովհետեւ մարգարեի միջոցով այսպես է գրված.
(^6) _“Եվ դու, Բեթղեհե՛մ, Հուդայի՛ երկիր,
բնավ փոքրագույնը չես Հուդայի քաղաքների մեջ.
քեզնից մի իշխան կելնի ինձ համար,
ով կհովվի իմ ժողովրդին՝ Իսրայելին” (Միք. 5.1 (5.2))»։_
(^7) Այն ժամանակ Հերովդեսը գաղտնաբար կանչեց մոգերին եւ նրանցից ճշտեց աստղի երեւալու ժամանակը։ 8 Ապա
նրանց Բեթղեհեմ ուղարկեց՝ ասելով. «Գնացե՛ք, ստույգ տեղեկացե՛ք մանկան մասին եւ երբ գտնեք մանկանը, իմա՛ց
տվեք ինձ, որպեսզի ես էլ գամ եւ երկրպագեմ նրան»։ 9 Նրանք թագավորին լսելուց հետո ճանապարհ ընկան։ Եվ ահա
այն աստղը, որը տեսել էին արեւելքում, առաջնորդեց նրանց, մինչեւ որ եկավ ու կանգ առավ այն տեղի վրա, որտեղ


մանուկն էր։ 10 Աստղը տեսնելուն պես չափազանց մեծ ուրախություն ապրեցին։ 11 Երբ տուն մտան, տեսան մանկանն իր
մոր՝ Մարիամի հետ, եւ առջեւն ընկնելով՝ երկրպագեցին նրան։ Ապա բացելով իրենց գանձատուփերը՝ նրան ընծաներ
մատուցեցին՝ ոսկի, կնդրուկ եւ զմուռս։ 12 Երազի մեջ Հերովդեսի մոտ չվերադառնալու հրաման ստանալով՝ ուրիշ
ճանապարհով գնացին իրենց երկիրը։

Փախուստ Եգիպտոս
(^13) Երբ նրանք այնտեղից հեռացան, ահա Տիրոջ հրեշտակը երազի մեջ երեւաց Հովսեփին եւ ասաց. «Վե՛ր կաց,
վերցրո՛ւ մանկանն ու նրա մորը եւ փախի՛ր Եգիպտոս. այնտե՛ղ մնա, մինչեւ ասեմ քեզ, որովհետեւ Հերովդեսը փնտրում
է մանկանը՝ նրան սպանելու համար»։ 14 Հովսեփն արթացավ, գիշերով վերցրեց մանկանն ու նրա մորը եւ հեռացավ
Եգիպտոս,^15 որտեղ մնաց մինչեւ Հերովդեսի վախճանը, որպեսզի իրականանար Տիրոջ կողմից մարգարեի միջոցով
ասվածը. _«Եգիպտոսի՛ց եմ կանչելու իմ Որդուն»_ (Ովս. 11.1)։
(^16) Երբ Հերովդեսը տեսավ, որ մոգերից խաբվել է, սաստիկ բարկացավ։ Մարդ ուղարկեց ու կոտորեց Բեթղեհեմում
ու նրա շրջակայքում գտնվող երկու տարեկան ու ավելի փոքր բոլոր մանուկներին՝ ըստ այն ժամանակի, որը ճշտել էր
մոգերից։ 17 Այն ժամանակ իրականացավ Երեմիա մարգարեի միջոցով ասվածը.
(^18) _«Մի ձայն գուժեց Ռամայում,
ողբ, հեծեծանք ու սաստիկ լացուկոծ.
Ռաքելը լալիս էր իր զավակների համար
եւ չէր ուզում մխիթարվել,
քանի որ նրանք այլեւս չկային» (Երմ. 31.15)։_
(^19) Երբ Հերովդեսը վախճանվեց, ահա Տիրոջ հրեշտակը Եգիպտոսում երազի մեջ երեւաց Հովսեփին 20 եւ ասաց. «Վե՛ր
կաց, վերցրո՛ւ մանկանն ու նրա մորը եւ գնա՛ Իսրայելի երկիրը, որովհետեւ մեռան նրանք, ովքեր մանկան մահն էին
ուզում»։ 21 Եվ Հովսեփը վեր կացավ, վերցրեց մանկանն ու նրա մորը եւ եկավ Իսրայելի երկիր։ 22 Բայց երբ լսեց, թե
Արքեղայոսն է թագավորում Հրեաստանում իր հոր՝ Հերովդեսի փոխարեն, վախեցավ այնտեղ գնալ եւ երազի մեջ
հրաման ստանալով՝ գնաց Գալիլեայի կողմերը։ 23 Եկավ բնակվեց Նազարեթ կոչվող քաղաքում, որպեսզի իրականանար
մարգարեների այն խոսքը, թե Նազովրեցի է կոչվելու։
