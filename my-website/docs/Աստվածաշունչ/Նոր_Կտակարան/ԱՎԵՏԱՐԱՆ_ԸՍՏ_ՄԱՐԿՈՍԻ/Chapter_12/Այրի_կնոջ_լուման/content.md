
Չար մշակների առակը
( Մտթ. 21.33-46, Ղուկ. 20.9-19)
(^1) Հիսուսն սկսեց նրանց հետ առակներով խոսել եւ ասել. «Մի մարդ այգի տնկեց, նրա շուրջը ցանկապատ քաշեց,
հնձանի փոս փորեց, աշտարակ շինեց, ապա այն վարձու տվեց մշակների եւ գնաց ուրիշ երկիր։ 2 Երբ ժամանակը հասավ,
մշակների մոտ մի ծառայի ուղարկեց, որպեսզի մշակներից վերցնի այգու բերքի իր բաժինը։ 3 Մշակները, նրան բռնելով,
ծեծեցին եւ ձեռնունայն արձակեցին։ 4 Նա մեկ այլ ծառայի դարձյալ ուղարկեց, բայց նրա գլուխը ջախջախեցին եւ
անարգելով արձակեցին։ 5 Դարձյալ մեկ ուրիշի ուղարկեց. նրան սպանեցին։ Ուրիշ շատերի էլ ուղարկեց. ոմանց ծեծում
էին, իսկ ոմանց՝ սպանում։ 6 Նա մի սիրելի որդի ուներ։ Վերջում նրան ուղարկեց նրանց մոտ՝ ասելով. “Թերեւս իմ որդու
հանդեպ պատկառանք ունենան”։ 7 Իսկ մշակները, երբ տեսան, որ նա գալիս է, իրար ասացին. “Սա է ժառանգը, եկեք
սպանենք սրան, եւ ժառանգությունը մերը կլինի”։ 8 Բռնելով նրան՝ սպանեցին եւ այգուց դուրս նետեցին։ 9 Արդ, այգու
տերը ի՞նչ կանի. կգա, կսպանի մշակներին եւ այգին կտա ուրիշների ձեռքը։ 10 Դուք չե՞ք կարդացել Սուրբ Գրքի այն
խոսքը, թե՝
_“Այն քարը, որ շինարարները մերժեցին,
նա՛ անկյունաքար եղավ։_
(^11) _Տիրոջ կողմից եղավ սա,
եւ մեր աչքին սքանչելի է”»։_
( _Մտթ_. 22.15-22, _Ղուկ_. 20.20-26)
(^12) Նրանք հնար էին փնտրում՝ Հիսուսին ձերբակալելու, որովհետեւ հասկացան, որ առակն իրենց վերաբերյալ ասաց.
բայց ժողովրդից վախեցան, թողեցին նրան ու գնացին։
(^13) Հիսուսի մոտ ուղարկեցին փարիսեցիներից ու հերովդեսականներից ոմանց, որպեսզի խոսքով նրան ծուղակը
գցեն։ 14 Նրանք եկան եւ նենգամտորեն հարց էին տալիս Հիսուսին ու ասում. «Վարդապե՛տ, գիտենք, որ արդարամիտ ես
եւ որեւէ մեկին հաճոյանալու հոգ չես անում, որովհետեւ մարդկանց միջեւ խտրականություն չես դնում, այլ
ճշմարտությամբ Աստծու ճանապարհն ես ուսուցանում. արդ, ասա՛ մեզ, օրինավո՞ր է հարկ տալ կայսրին, թե՞ ոչ. տա՞նք,
թե՞ չտանք»։ 15 Հիսուսը հասկացավ նրանց կեղծավորությունը եւ ասաց. «Ինչո՞ւ եք ինձ փորձում, կեղծավորնե՛ր։ Ինձ մի
դահեկա՛ն բերեք, որ տեսնեմ»։ 16 Եվ նրանք բերեցին։ Ապա նրանց ասաց. «Ո՞ւմն է այս պատկերը կամ
արձանագրությունը»։ Նրանք ասացին. «Կայսրինը»։ 17 Հիսուսն էլ պատասխան տվեց եւ ասաց նրանց. «Գնացե՛ք, տվե՛ք
կայսրինը՝ կայսերը, իսկ Աստծունը՝ Աստծուն»։ Եվ այդ պատասխանից մնացին ապշած։
( _Մտթ_. 22.23-33, _Ղուկ_. 20.27-40)
(^18) Հիսուսի մոտ եկան սադուկեցիները, որոնք ասում են, թե՝ հարություն չկա, եւ նրան հարց տվեցին ու ասացին.
(^19) «Վարդապե՛տ, Մովսեսը մեզ համար գրել է. _“Եթե մեկի եղբայրը մեռնի եւ կին թողնի, բայց զավակ չթողնի, նրա եղբայրը
թող ամուսնանա նրա կնոջ հետ եւ իր եղբոր համար զավակ ապահովի”_ (Բ Օր. 25.5)։ 20 Արդ, մեզ մոտ յոթ եղբայրներ կային։
Առաջինն ամուսնացավ եւ մեռավ՝ առանց զավակ թողնելու։ 21 Երկրորդն ամուսնացավ նույն կնոջ հետ, եւ նա էլ մեռավ
առանց զավակ թողնելու։ Երրորդը նույնպես։ 22 Յոթն էլ ամուսնացան եւ զավակ չթողեցին։ Բոլորից հետո մեռավ նաեւ
կինը։ 23 Արդ, հարության ժամանակ, երբ նրանք հարություն առնեն, նրանցից ո՞ւմ կինը կլինի, քանի որ յոթն էլ նրան
որպես կին ունեցան»։ 24 Հիսուսը պատասխան տվեց եւ ասաց նրանց. «Արդյոք հենց այն պատճառով չե՞ք մոլորված, որ
չգիտեք ո՛չ Սուրբ Գիրքը, ո՛չ էլ Աստծու զորությունը։ 25 Արդարեւ, երբ մեռելներից հարություն առնեն, ո՛չ տղամարդիկ
կամուսնանան, եւ ո՛չ էլ՝ կանայք, այլ կլինեն ինչպես հրեշտակները, որ երկնքում են։ 26 Իսկ մեռելների հարության մասին
դուք չե՞ք կարդացել Մովսեսի գրքում՝ մորենու դրվագում, թե ինչպես Աստված ասաց նրան. _“Ես եմ Աբրահամի
Աստվածը, Իսահակի Աստվածը եւ Հակոբի Աստվածը”_ (Ելք 3.6)։ 27 Իսկ Աստված մեռելների Աստված չէ, այլ ողջերի։ Ուստի
դուք չափազանց մոլորված եք»։
( _Մտթ_. 22.34-40, _Ղուկ_. 10.25-28)
(^28) Դպիրներից մեկը, մոտենալով, լսում էր նրանց վիճաբանությունը։ Երբ տեսավ, թե Հիսուսը նրանց լավ
պատասխան տվեց, հարցրեց նրան եւ ասաց. «Ո՞րն է գլխավոր պատվիրանը»։ 29 Հիսուսն ասաց նրան. «Ամենից գլխավոր
պատվիրանն է_. “Լսի՛ր, Իսրայե՛լ, Տերը՝ մեր Աստվածը, միակ Տերն է”։_ 30 Եվ՝ _“Սիրի՛ր Տիրոջը՝ քո Աստծուն, քո ամբողջ
սրտով, քո ամբողջ հոգով, քո ամբողջ մտքով եւ քո ամբողջ զորությամբ”_ (Բ Օր. 6.4-5)։ Սա է գլխավոր պատվիրանը։
(^31) Երկրորդը նման է սրան. _“Սիրի՛ր քո ընկերոջը քո անձի պես”_ (Ղեւտ. 19.18)։ Սրանցից ավելի մեծ պատվիրան չկա»։
(^32) Դպիրը նրան ասաց. «Լա՛վ է, Վարդապե՛տ, ճիշտ ասացիր, որ Աստված մեկ է, եւ նրանից բացի ուրիշ Աստված չկա, (^33) եւ
նրան ամբողջ սրտով, ամբողջ զորությամբ եւ ամբողջ մտքով սիրելը, ինչպես նաեւ ընկերոջն իր անձի պես սիրելն առավել
է, քան ողջակեզներն ու զոհերը»։ 34 Հիսուսը, տեսնելով, որ նա խելացի պատասխանեց, նրան ասաց. «Հեռու չես Աստծու
արքայությունից»։ Եվ ոչ ոք այլեւս չէր համարձակվում որեւէ բան հարցնել նրան։


Հիսուսը՝ որդի եւ Տեր Դավթի
( Մտթ. 22.41-46, Ղուկ. 20.41-44)
(^35) Երբ Հիսուսն ուսուցանում էր տաճարում, ասաց. «Դպիրներն ինչպե՞ս են ասում, թե Քրիստոսը Դավթի Որդի է,
(^36) երբ Դավիթն ինքը Սուրբ Հոգով ասում է.
_“Տերն իմ Տիրոջն ասաց. “Նստի՛ր իմ աջ կողմում, մինչեւ որ քո թշնամիներին դնեմ իբրեւ ոտքերիդ պատվանդան” (Սաղ.
10 9(110).1)։_
(^37) Արդ, եթե Դավիթն ինքն իսկ նրան Տեր է կոչում, ինչպե՞ս նրա որդին կլինի»։ Եվ մի մեծ բազմություն հաճույքով
լսում էր նրան։
( _Մտթ_. 23.1-36, _Ղուկ_. 20.45-47)
(^38) Հիսուսն իր ուսուցման ընթացքում ասում էր. «Զգո՛ւյշ եղեք դպիրներից, որոնք սիրում են աչքի զարնող
զգեստներով շրջել, հրապարակներում հարգանքի ողջույններ որոնել,^39 ժողովարաններում առաջին աթոռները գրավել
եւ ընթրիքների ժամանակ՝ պատվավոր տեղերը։ 40 Նրանք ցուցադրաբար երկարացնում են աղոթքները, սակայն լափում
են այրիների տները։ Նրանք շատ խիստ դատապարտության պիտի արժանանան»։
( _Ղուկ_. 21.1-4)
(^41) Հիսուսը, կանգնած գանձանակի դիմաց, դիտում էր, թե ինչպե՛ս էր ժողովուրդը դրամ գցում գանձանակի մեջ։ Շատ
հարուստներ մեծ գումարներ գցեցին։ 42 Մի այրի կին եկավ եւ երկու լումա գցեց, այսինքն՝ մի նաքարակիտ։ 43 Հիսուսը,
իր մոտ կանչելով իր աշակերտներին, ասաց նրանց. «Ճշմարիտ եմ ասում ձեզ, որ այն թշվառ այրին ավելի շատ գցեց,
քան բոլոր նրանք, որ գանձանակի մեջ դրամ գցեցին,^44 որովհետեւ բոլորն իրենց ավելորդից գցեցին, մինչդեռ նա իր
չքավոր վիճակով գցեց այն ամենը, ինչ ուներ՝ իր ամբողջ ապրուստը»։
