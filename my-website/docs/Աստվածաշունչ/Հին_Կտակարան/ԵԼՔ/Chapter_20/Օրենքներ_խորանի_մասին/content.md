
#### ՕՐԵՆՔՆԵՐԻ ԳԻՐՔԸ

(20.1 – 24.18)
Տասը պատվիրանները
( Բ Օր. 5.6-21)
(^1) Տերը հայտնեց այս բոլոր պատգամները եւ ասաց.
(^2) «Ես եմ Տերը՝ քո Աստվածը, որ հանեցի քեզ եգիպտացիների երկրից՝ ստրկության տնից։ 3 Ինձնից բացի այլ
աստվածներ չունենաս։
(^4) Քեզ համար կուռքեր չպատրաստես ո՛չ երկնքում եղածների, ո՛չ երկրի վրայի, ո՛չ էլ երկրի ջրերի մեջ եղած որեւէ
բանի նմանությամբ։ 5 Մի՛ երկրպագիր ու մի՛ պաշտիր նման բաների, որովհետեւ քո Աստվածը ես եմ՝ Տերը, Աստված
նախանձախնդիր, ես, որ հայրերի մեղքերի համար պատժում եմ որդիներին մինչեւ երրորդ ու չորրորդ սերունդը, եթե
ատում են ինձ,^6 իսկ ինձ սիրող ու իմ հրամանը կատարող մարդկանց մինչեւ հազարերորդ սերնդին ողորմություն եմ
անում։
(^7) Տիրոջ՝ քո Աստծու անունը զուր տեղը մի՛ օգտագործիր, որովհետեւ Տերը չի արդարացնի նրան, ով իր անունը զուր
տեղն է օգտագործում։
(^8) Հիշի՛ր շաբաթ օրը, որպեսզի սուրբ պահես այն։ 9 Վեց օր աշխատի՛ր եւ արա՛ քո բոլոր գործերը, (^10) իսկ յոթերորդ օրը
շաբաթ է՝ Տիրոջը՝ քո Աստծուն նվիրված օր։ Այդ օրը ոչ մի գործ չանես ո՛չ դու, ո՛չ էլ քո տղան ու դուստրը կամ քո ծառան
ու քո աղախինը, քո եզն ու քո էշը եւ քո բոլոր անասունները, ինչպես նաեւ օտարականն ու քեզ մոտ բնակվող
պանդուխտը,^11 որովհետեւ Տերը՝ Աստված, վեց օրում ստեղծեց երկինքն ու երկիրը, ծովն ու այն ամենը, ինչ դրանց մեջ
է, իսկ յոթերորդ օրը հանգստացավ։ Դրա համար էլ Տերն օրհնեց յոթերորդ օրը եւ այն սուրբ հռչակեց։
(^12) Պատվի՛ր քո հորն ու քո մորը, որպեսզի բարիք գտնես, երկար ապրես բարեբեր այն երկրի վրա, որ Տերը՝ քո
Աստվածը, տալու է քեզ։
(^13) Մի՛ սպանիր։


(^14) Մի՛ շնացիր։
(^15) Մի՛ գողացիր։
(^16) Քո նմանի դեմ սուտ վկայություն մի՛ տուր։
(^17) Մի՛ ցանկացիր քո նմանի կնոջը, քո նմանի տանը կամ էլ նրա ագարակին աչք մի՛ դիր, ո՛չ էլ նրա ծառային կամ
աղախնին, ո՛չ նրա եզանը, ո՛չ նրա էշին, կամ նրա այլ անասունին, ո՛չ էլ այն ամենին, ինչ քո նմանինն է»։
( _Բ Օր_. 5.22-33)
(^18) Ողջ ժողովուրդը լսում էր որոտի ու շեփորի ձայնը, տեսնում բոցերն ու ծխացող լեռը։ Ողջ ժողովուրդը զարհուրեց,
ընկրկեց ու կանգնեց հեռու։ 19 Եվ ասացին Մովսեսին. «Դո՛ւ խոսիր մեզ հետ, եւ մենք կլսենք։ Աստված թող չխոսի մեզ
հետ, թե չէ կարող է մեռնենք»։ 20 Եվ Մովսեսն ասաց նրանց. «Քաջալերվե՛ք, որովհետեւ Աստված ձեզ փորձելու համար
եկավ ձեզ մոտ, որպեսզի նրա երկյուղը լինի ձեր մեջ, եւ դուք չմեղանչեք»։ 21 Ժողովուրդը կանգնած էր հեռու, եւ Մովսեսը
մտավ մառախուղի մեջ, որտեղ Աստված էր։
(^22) Տերն ասաց Մովսեսին. «Այսպե՛ս ասա Հակոբի տանը եւ հաղորդի՛ր Իսրայելի որդիներին. “Դուք ինքներդ տեսաք,
որ երկնքից խոսեցի ձեզ հետ։ 23 Ձեզ համար ոսկե ու արծաթե աստվածներ չպատրաստեք։ 24 Իսկ ինձ համար մի հողե
զոհասեղա՛ն պատրաստեք եւ դրա վրա՛ մատուցեք ձեր ողջակեզն ու ձեր փրկության զոհը՝ ոչխար եւ արջառ, ամեն տեղ,
որտեղ ես իմ անունը կծանուցեմ։ Եվ ես կգամ ու կօրհնեմ ձեզ։ 25 Իսկ եթե զոհասեղանը քարից կառուցես, կոփածո մի՛
արա, որովհետեւ եթե քո ձեռքի գործիքը դիպցնես դրան, ապա դա պղծված կլինի։ 26 Իմ զոհասեղանի վրա
աստիճաններով չբարձրանաս, որպեսզի դրա վրա քո ամոթույքը չերեւա”»։
