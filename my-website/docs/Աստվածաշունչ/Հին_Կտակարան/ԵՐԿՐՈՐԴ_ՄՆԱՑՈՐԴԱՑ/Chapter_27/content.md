
Հուդայի Հովաթամ թագավորը
( Դ Թագ. 15.32-38)
(^1) Հովաթամը քսանհինգ տարեկան էր, երբ թագավոր դարձավ, եւ տասնվեց տարի թագավորեց Երուսաղեմում։ Նրա
մայրը Սադովկի դուստրն էր, անունը Հերուա։ 2 Հովաթամն արեց այն, ինչ ուղիղ էր Տիրոջ առաջ այն ամենի համաձայն,
ինչ իր հայր Ոզիասն էր արել։ Բայց Տիրոջ տաճարը չմտավ։ Իսկ ժողովուրդը դեռ շարունակում էր մեղքեր գործել։ 3 Նա
շինեց Տիրոջ տան Վերին դուռը եւ Օփեղի պարսպի վրա շատ բաներ կառուցեց։ 4 Հուդայի լեռներում ու անտառներում
նա քաղաքներ, բնակավայրեր եւ աշտարակներ կառուցեց։ 5 Նա կռվեց ամովնացիների արքայի դեմ եւ հաղթեց նրան.
ամովնացիները նրան տարեկան հարյուր տաղանդ արծաթ, տասը հազար քոռ ցորեն ու տասը հազար քոռ գարի էին
տալիս։ Այս ամենը Ամովնի արքան բերում էր ամեն տարի՝ թե՛ առաջին, թե՛ երկրորդ, թե՛ երրորդ տարում։ 6 Հովաթամը
զորացավ, որովհետեւ ուղիղ ճանապարհով էր ընթանում Տիրոջ՝ իր Աստծու առաջ։
(^7) Հովաթամի մնացյալ գործերը, նրա պատերազմներն ու մարտերը գրի են առնված Հուդայի եւ Իսրայելի
թագավորների գրքում։ 8 Նա քսանհինգ տարեկան էր, երբ թագավոր դարձավ, եւ տասնվեց տարի թագավորեց
Երուսաղեմում։ 9 Հովաթամը գնաց իր նախնիների գիրկը եւ թաղվեց Դավթի քաղաքում։


Նրա փոխարեն թագավորեց իր որդի Աքազը։