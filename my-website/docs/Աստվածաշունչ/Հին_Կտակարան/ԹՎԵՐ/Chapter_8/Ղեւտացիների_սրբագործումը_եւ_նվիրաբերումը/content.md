
Լապտերների տեղադրումը
(^1) Եվ Տերը խոսեց Մովսեսի հետ եւ ասաց. (^2) «Խոսի՛ր Ահարոնի հետ եւ ասա՛ նրան. “Երբ ճրագները տեղադրես,
այնպե՛ս արա, որ յոթ ճրագներն էլ լուսավորեն աշտանակի առջեւի կողմը”»։ 3 Ահարոնն այդպես էլ արեց. նա ճրագները
վառեց աշտանակի մի կողմից՝ առջեւի կողմից, ինչպես որ Տերը հրամայեց Մովսեսին։ 4 Այսպիսին էր աշտանակի
կառուցվածքը. նրա բունն ու ճյուղերը ձույլ ոսկի էին։ Աշտանակը պատրաստված էր ըստ այն օրինակի, որ Տերն էր ցույց
տվել Մովսեսին։
(^5) Տերը խոսեց Մովսեսի հետ եւ ասաց. (^6) «Ղեւտացիներին առանձնացրո՛ւ Իսրայելի որդիների միջից եւ սրբագործի՛ր
նրանց։ 7 Նրանց սրբագործի՛ր այսպես. նրանց վրա մաքրագործման ջո՛ւր ցանիր, ապա թող ածիլեն իրենց ամբողջ
մարմինը, լվանան իրենց զգեստները եւ մաքրվեն։ 8 Նրանք թող վերցնեն մեկ զվարակ, նաեւ զոհ՝ յուղով հունցված նաշիհ,
եւ մեղքերի քավության համար մեկ տարեկան հորթ։ 9 Ղեւտացիներին բե՛ր Վկայության խորանի առջեւ, հավաքի՛ր
Իսրայելի բոլոր որդիներին.^10 ղեւտացիները թող կանգնեն Տիրոջ առջեւ, եւ Իսրայելի որդիներն իրենց ձեռքերը թող դնեն
ղեւտացիների վրա։ 11 Ապա Ահարոնն Իսրայելի որդիների կողմից ղեւտացիներին թող նվիրաբերի Տիրոջը, եւ նրանք թող
դառնան Տիրոջ խորանի սպասավորները։ 12 Այնուհետեւ ղեւտացիներն իրենց ձեռքերը թող դնեն զվարակների գլխին։
Դրանցից մեկը զոհի՛ր մեղքերի քավության համար, մյուսը՝ իբրեւ Տիրոջը նվիրված ողջակեզ, որպեսզի քավվեն նրանց
մեղքերը։ 13 Ապա ղեւտացիներին կանգնեցրո՛ւ Տիրոջ առջեւ, Ահարոնի ու նրա որդիների առջեւ, եւ նվիրաբերի՛ր Տիրոջը՝
իբրեւ ընծա։ 14 Այսպես ղեւտացիներին կառանձնացնես Իսրայելի որդիների միջից, եւ նրանք իմը կլինեն։ 15 Այնուհետեւ
ղեւտացիները կանցնեն Վկայության խորանի սպասավորության գործին։ Կսրբես նրանց եւ իբրեւ ընծա՝ կնվիրաբերես
Տիրոջ առաջ,^16 որովհետեւ նրանք ինձ ընծա են տրվում Իսրայելի որդիների միջից՝ Իսրայելի որդիների կողմից, արգանդ
բացող անդրանիկների փոխարեն. նրանց ինձ վերցրի,^17 քանի որ Իսրայելի որդիների բոլոր անդրանիկները՝ մարդ թե
անասուն, ինձ են պատկանում։ Այն օրվանից, երբ հարվածեցի եգիպտացիների երկրի բոլոր անդրանիկներին, ես սրանց
իմը դարձրի,^18 իսկ ղեւտացիներին վերցրի Իսրայելի որդիների բոլոր անդրանիկների փոխարեն։ 19 Իսրայելի որդիներից
ես առանձնացրի ղեւտացիներին եւ նրանց տվեցի Ահարոնին ու նրա որդիներին, որպեսզի Վկայության խորանում
կատարեն սպասավորության գործը Իսրայելի որդիների փոխարեն, քավեն Իսրայելի որդիների մեղքերը, որպեսզի
Իսրայելի որդիները սրբություններին չդիպչեն»։
(^20) Մովսեսը, Ահարոնն ու Իսրայելի բոլոր որդիները ղեւտացիների հանդեպ վարվեցին այնպես, ինչպես Տերն էր
պատվիրել Մովսեսին։ 21 Ղեւտացիները մաքրվեցին, լվացին իրենց զգեստները եւ իրենց անձերը հանձնեցին Ահարոնին՝
իբրեւ ընծա Տիրոջ առջեւ։ Ապա Ահարոնը կատարեց նրանց մեղքերի քավությունը՝ սրբագործելով նրանց։ 22 Այնուհետեւ
ղեւտացիներն անցան Վկայության խորանի սպասավորությանը՝ Ահարոնի ու նրա որդիների իշխանության ներքո։
Ինչպես Տերը պատվիրեց Մովսեսին ղեւտացիների վերաբերյալ, այդպես էլ վարվեցին նրանց հետ։
(^23) Տերը խոսեց Մովսեսի հետ եւ ասաց. (^24) «Ղեւտացիներին վերաբերող կարգն այս է. քսանհինգ տարեկանից սկսած
միայն կարող են անցնել Վկայության խորանի սպասավորությանը։ 25 Հիսուն տարին լրանալուց հետո նրանք պետք է
հեռանան սպասավորությունից եւ այլեւս չաշխատեն։ 26 Նրանք կարող են օգնել իրենց ղեւտացի եղբայրներին՝ կատարելու
Վկայության խորանի պահպանության գործը, բայց ոչ սպասավորություն անելու։ Այսպե՛ս կարգավորիր ղեւտացիների
ծառայությունը»։
