
(^1) _Դպրապետին՝ ողբագին։ Դավթի՝ սաղմոս իմաստության_
(^2) _Անզգամն ասաց իր սրտում. «Աստված չկա»։
Ապականվեցին եւ պղծվեցին իրենց անօրենությունների մեջ.
Բարություն անող ոչ ոք չմնաց։_
(^3) _Աստված երկնքից նայեց մարդկանց որդիներին՝
Տեսնելու, թե կա՞ մի իմաստուն, որ փնտրում է Աստծուն։_
(^4) _Բոլորը միասին խոտորվեցին եւ անպիտան դարձան։
Բարիք գործող չկա, ոչ իսկ մեկ հոգի։_
(^5) _Մի՞թե չեն իմանում անօրենություն գործողները,
Որ ուտում են իմ ժողովրդին հացի կերակրի պես
Եվ չեն աղոթում Աստծուն։_
(^6) _Այնտեղ պիտի երկյուղի մատնվեն, որտեղ վախ չկա,
Որովհետեւ Աստված պիտի ցրի մարդահաճոների ոսկորները։
Պիտի ամաչեն եւ մատնվեն ամոթի,
Որովհետեւ Աստված անարգեց նրանց։_
(^7) _Սիոնից ո՞վ պիտի տա Իսրայելի փրկությունը.
Երբ տերը իր ժողովրդին գերությունից վերադարձնի,
Հակոբը պիտի ցնծա, եւ Իսրայելն ուրախ պիտի լինի։_
