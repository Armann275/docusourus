
Ապաստանի քաղաքներ
( Թվ. 35.9-29)
(^1) «Երբ Տերը՝ քո Աստվածը, կոտորի այն ազգերին, որոնց երկիրը տալու է քեզ, եւ երբ ժառանգես այն ու բնակվես
նրանց քաղաքներում ու տներում,^2 այդ ժամանակ Տիրոջ՝ քո Աստծու՝ քեզ տված երկրի մեջ երեք քաղաք
կառանձնացնես։ 3 Նկատի առնելով ճանապարհները՝ երեքի կբաժանես Տիրոջ՝ քո Աստծու՝ քեզ բաժին տված երկիրը,
որպեսզի այդ քաղաքները ապաստան լինեն մարդասպանություն կատարած մարդկանց համար։
(^4) Այնտեղ թող փախչեն ու փրկվեն այն մարդասպանները, որոնք սպանել են ակամա եւ երբեք թշնամություն չեն
ունեցել սպանվողի նկատմամբ։ 5 Ինչպես օրինակ՝ նա, ով իր մերձավորի հետ մայրու անտառ է մտնում՝ ծառ կտրելու, եւ
փայտ կտրելու համար բարձրացնում է կացինը, եւ կացնի գլուխը թռչում է եւ դիպչում ընկերոջը, ու սա մահանում է, նա
թող փախչի, ընկնի այդ քաղաքներից մեկնումեկը եւ փրկվի։ 6 Այնպես չլինի, որ սպանվածի արյունակից հարազատը, որի
սիրտը այրվում է, սպանողին հետապնդի եւ ճանապարհի հեռու լինելու պատճառով հասնի ու սպանի նրան, ով մահվան
դատապարտվելու ենթակա չէր, որովհետեւ նախապես սպանվածի նկատմամբ թշնամություն չէր ունեցել։ 7 Դրա համար
էլ քեզ պատվիրում եմ ու ասում հետեւյալը. երեք քաղաք կառանձնացնես այդ նպատակի համար։
(^8) Եվ եթե Տերը՝ քո Աստվածը, ընդարձակի քո սահմանները, ինչպես Տերը երդվել է քո հայրերին, եւ Տերը քեզ տա
ամբողջ երկիրը, որ խոստացել է քո հայրերին,^9 եւ դու լսես ու կատարես այսօր քեզ հաղորդած իմ բոլոր այս
պատվիրանները, այն է՝ սիրես Տիրոջը՝ քո Աստծուն, հավիտյան ընթանաս նրա ուղիով, ապա այդ երեք քաղաքներին
կավելացնես եւս երեքը,^10 որպեսզի անմեղ արյուն չթափվի այն երկրում, որը Տերը՝ Աստված, տալու է քեզ իբրեւ
ժառանգություն, եւ քո մեջ արյան պարտական մեկը չլինի։
(^11) Իսկ եթե մեկն ատի իր մերձավորին եւ դարանակալելով հարձակվի նրա վրա, հարվածելով սպանի նրան ու փախչի
այդ քաղաքներից մեկնումեկը,^12 ապա նրա քաղաքի ծերերը պետք է մարդ ուղարկեն, վերցնեն նրան այնտեղից ու
հանձնեն սպանվածի արյունակից հարազատի ձեռքը, եւ թող մեռնի։ 13 Դու նրան չպետք է խնայես։ Իսրայելի միջից
կմաքրես թափված անմեղ արյան մեղքը, որպեսզի քեզ բարիք լինի»։
(^14) «Մի՛ խախտիր քո մերձավորի այն սահմանները, որ հաստատել են քո հայրերը՝ իբրեւ ժառանգություն, որը Տերը՝
քո Աստվածը, այդ երկրում քեզ է տալու իբրեւ ժառանգություն»։
( _Թվ_. 35.30)
(^15) «Որեւէ մեկի անօրենությունները, հանցանքներն ու կատարած մեղքերն ապացուցելու համար մեկ մարդու
վկայությունը բավական չէ։ Երկու կամ երեք վկաների բերանով պետք է հաստատվի ամեն բան։
(^16) Եթե մի վկա սուտ վկայություն տա մի մարդու մասին եւ մեղադրի նրան անօրենության մեջ, (^17) ապա երկուսն էլ,
որոնց մեջ հակառակություն կա, պետք է կանգնեն Տիրոջ առջեւ, քահանաների առջեւ, այդ օրվա դատավորների առջեւ,
(^18) եւ դատավորները պետք է արդարությամբ քննեն գործը։ Եթե հաստատվի, որ վկան սուտ վկայություն տալով է
մեղադրել իր եղբորը,^19 ապա նրա նկատմամբ կկիրառեք այն պատիժը, որ նա մտադիր էր հասցնել իր եղբորը։ Դրանով
չարը կվերացնեք ձեր միջից։ 20 Ուրիշները, այդ լսելով, կվախենան եւ այլեւս չեն հանդգնի այդպիսի չար բան անել ձեր մեջ։
(^21) Նրան մի՛ խնայեք։ Կյանքի դիմաց՝ կյանք, աչքի դիմաց՝ աչք, ատամի դիմաց՝ ատամ, ձեռքի դիմաց՝ ձեռք, ոտքի դիմաց՝
ոտք»։
