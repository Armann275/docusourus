
Ուղերձ եւ ողջույն
(^1) Պողոսը, Սիղվանոսը եւ Տիմոթեոսը՝ թեսաղոնիկեցիների եկեղեցուդ՝ մեր Հայր Աստծով եւ Տեր Հիսուս Քրիստոսով։
Շնո՜րհ ձեզ եւ խաղաղությո՜ւն։
(^2) Միշտ գոհություն ենք հայտնում Աստծուն ձեր բոլորի համար՝ հիշելով մեր աղոթքների մեջ։ 3 Աստծու եւ մեր Հոր
առջեւ անդադար հիշում ենք ձեր գործնական հավատը, վաստակաշատ սերը եւ մեր Տեր Հիսուս Քրիստոսի հանդեպ
ունեցած հարատեւ հույսը։
(^4) Գիտեք, Աստծուց սիրվա՛ծ եղբայրներ, ձեր ընտրված լինելու մասին, (^5) որովհետեւ մեր Ավետարանը ձեր մեջ
չտարածվեց միայն խոսքով, այլ նաեւ զորությամբ, Սուրբ Հոգով եւ կատարյալ վստահությամբ, ինչպես նաեւ գիտեք, թե
ինչպե՛ս ապրեցինք ձեր մեջ ձեզ համար։ 6 Եվ դուք, նմանվելով մեզ եւ Տիրոջը, Սուրբ Հոգու պարգեւած ուրախությամբ
ընդունեցիք Խոսքը սաստիկ նեղության մեջ՝ 7 օրինակ դառնալով Մակեդոնիայում եւ Աքայիայում գտնվող բոլոր
հավատացյալների համար։ 8 Արդարեւ, Աստծու Խոսքը ձեր միջոցով թնդաց ոչ միայն Մակեդոնիայում եւ Աքայիայում,
այլեւ Աստծու հանդեպ ձեր ունեցած հավատը սփռվեց ամենուրեք, ուստի կարիք չունենք այդ մասին խոսելու,
(^9) որովհետեւ հենց մարդիկ իրենք են պատմում մեր մասին, թե ինչպե՛ս եղավ մեր մուտքը ձեր մեջ, եւ թե ինչպե՛ս կուռքերից
դարձաք դեպի Աստված՝ ծառայելու կենդանի ու ճշմարիտ Աստծուն 10 եւ երկնքից սպասելու նրա Որդուն, որին նա
հարություն տվեց մեռելներից, Հիսուսին, որ փրկելու է մեզ գալիք բարկությունից։

