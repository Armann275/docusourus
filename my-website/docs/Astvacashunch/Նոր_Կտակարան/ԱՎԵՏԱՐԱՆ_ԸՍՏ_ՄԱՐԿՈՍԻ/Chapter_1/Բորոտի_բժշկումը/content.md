
Հովհաննես Մկրտչի քարոզչությունը
( Մտթ. 3.1-12, Ղուկ. 3.1-18, Հովհ. 1.19-28)
(^1) Հիսուս Քրիստոսի՝ Աստծու Որդու Ավետարանի սկիզբը։
(^2) Ինչպես գրված է մարգարեների գրքերում.
_«Ահա ես իմ պատգամաբերին եմ ուղարկում քո առջեւից,
որ կպատրաստի քո ճանապարհը (Մղք. 3.1)։_
(^3) _Անապատում կանչողի ձայնն է.
“Պատրաստե՛ք Տիրոջ ճանապարհը
եւ հարթե՛ք նրա շավիղները” (Ես. 40.3)»։_
(^4) Եվ Հովհաննեսը մկրտում էր անապատում եւ քարոզում ապաշխարության մկրտություն՝ մեղքերի թողության
համար։ 5 Ամբողջ Հրեաստանը եւ բոլոր երուսաղեմացիները գնում էին նրա մոտ եւ խոստովանելով իրենց մեղքերը՝ նրա
կողմից մկրտվում էին Հորդանան գետում։ 6 Հովհաննեսն ուղտի բրդից պատրաստված հագուստ էր հագնում եւ մեջքին
կաշվե գոտի կապում։ Նրա կերակուրը մորեխ էր եւ վայրի մեղր։ 7 Նա քարոզում էր եւ ասում. «Ինձնից հետո գալիս է
ինձնից ավելի հզոր մեկը, որի առաջ խոնարհվելով՝ նրա կոշիկների կապերն անգամ արձակելու արժանի չեմ։ 8 Ես ձեզ
ջրով մկրտեցի, բայց նա ձեզ Սուրբ Հոգով կմկրտի»։
( _Մտթ_. 3.13 _–_ 4.11, _Ղուկ_. 3.21-22)
(^9) Այդ օրերին Հիսուսը Գալիլեայի Նազարեթ քաղաքից եկավ եւ Հովհաննեսի կողմից մկրտվեց Հորդանանում։ 10 Եվ
նույն պահին, երբ ջրից դուրս էր գալիս, տեսավ երկինքը, որ պատռվում էր, եւ Աստծու Հոգին, որ իբրեւ աղավնի իջնում
էր իր վրա։ 11 Երկնքից մի ձայն լսվեց, որ ասում էր. «Դու ես իմ սիրելի Որդին, որ ստացար իմ բարեհաճությունը»։
( _Մտթ_. 4. 1 - 11, _Ղուկ_. 4.1-13)
(^12) Հոգին նրան անմիջապես անապատ տարավ։ 13 Նա այնտեղ էր քառասուն օր, փորձվեց սատանայից։ Գազանների
հետ էր, հրեշտակներն էլ ծառայում էին նրան։
( _Մտթ_. 4.12-18, 23-25, _Ղուկ_. 4.14-15, 42-44)
(^14) Հովհաննեսի բանտարկվելուց հետո Հիսուսը Գալիլեա եկավ. նա քարոզում էր Աստծու Ավետարանը եւ ասում.
(^15) «Լրացել է ժամանակը, եւ մոտեցել է Աստծու արքայությունը. ապաշխարե՛ք եւ հավատացե՛ք Ավետարանին»։
( _Մտթ_. 4.18-22, _Ղուկ_. 5.1-11)
(^16) Երբ նա անցնում էր Գալիլեայի լճի եզերքով, տեսավ Սիմոնին եւ նրա եղբորը՝ Անդրեասին, որոնք ուռկանները
ջուրն էին գցում, որովհետեւ ձկնորս էին։ 17 Հիսուսը նրանց ասաց. «Եկե՛ք իմ հետեւից, եւ ես ձեզ մարդկանց ձկնորսներ
կդարձնեմ»։ 18 Իսկույն թողնելով ուռկանները՝ գնացին նրա հետեւից։ 19 Այդտեղից մի փոքր առաջ գնալով՝ տեսավ
Զեբեդեոսի որդի Հակոբոսին եւ նրա եղբորը՝ Հովհաննեսին նավակի մեջ, երբ ուռկաններն էին կարգի բերում,^20 եւ կանչեց
նրանց։ Նրանք էլ, իրենց հորը՝ Զեբեդեոսին, վարձու աշխատողների հետ թողնելով նավակի մեջ, իսկույն գնացին նրա
հետեւից։


Դիվահարի բժշկումը
( Ղուկ. 4.31-37)
(^21) Մտան Կափառնաում, եւ հենց շաբաթ օրը ժողովարան մտնելով՝ Հիսուսն ուսուցանում էր նրանց։ 22 Եվ զարմանում
էին նրա ուսուցման վրա, որովհետեւ նրանց ուսուցանում էր որպես մեկը, որ իշխանություն ունի, եւ ոչ թե դպիրների
նման։ 23 Նրանց ժողովարանում մի մարդ կար՝ պիղծ ոգուց բռնված, որն աղաղակեց 24 եւ ասաց. «Թո՛ղ, ի՞նչ կա մեր եւ քո
միջեւ, Հիսո՛ւս Նազովրեցի. մեզ կորստյան մատնելո՞ւ եկար. գիտենք քեզ, թե ո՛վ ես, Աստծու Սուրբը»։ 25 Հիսուսը սաստեց
նրան եւ ասաց. «Լռի՛ր եւ դո՛ւրս ել նրանից»։ 26 Պիղծ ոգին գետնին զարկեց դիվահարին, բարձրաձայն աղաղակեց եւ դուրս
ելավ նրանից։ 27 Ամենքն էլ զարմացան, այնպես որ հարցնում էին իրար եւ ասում. «Այս ի՞նչ նոր ուսուցում է, որ
իշխանությամբ պիղծ ոգիներին էլ է սաստում, եւ նրանք հնազանդվում են նրան»։ 28 Եվ նրա համբավը տարածվեց
Գալիլեայի բոլոր կողմերում։
( _Մտթ_. 8.14-17, _Ղուկ_. 4.38-41)
(^29) Ժողովարանից դուրս ելնելով՝ Հակոբոսի եւ Հովհաննեսի հետ անմիջապես եկավ Սիմոնի եւ Անդրեասի տունը։
(^30) Սիմոնի զոքանչը տաքության մեջ պառկած էր։ Հիսուսին իսկույն ասացին նրա մասին։ 31 Նա մոտեցավ, բռնեց նրա
ձեռքը եւ ոտքի կանգնեցրեց։ Տենդը նրան թողեց, եւ նա ծառայում էր նրանց։
(^32) Երբ երեկո եղավ, արեւամուտին նրա մոտ էին բերում բոլոր հիվանդներին ու դիվահարներին։ 33 Ամբողջ քաղաքը
հավաքվել էր դռների առաջ։ 34 Եվ նա բազմաթիվ հիվանդների բժշկեց տեսակ-տեսակ հիվանդություններից, բազում
դեւեր հանեց եւ դեւերին թույլ չէր տալիս խոսել, որովհետեւ գիտեին նրան, որ Քրիստոսն է։
(^35) Վաղ առավոտյան՝ լույսը բացվելուց առաջ, վեր կացավ, դուրս եկավ ու գնաց ամայի մի տեղ եւ այնտեղ աղոթում
էր։ 36 Նրա հետեւից նրան փնտրելու գնաց Սիմոնը, նաեւ նրանք, որ նրա հետ էին։ 37 Երբ նրան գտան, ասացին. «Ամենքը
քեզ են փնտրում»։ 38 Հիսուսը նրանց ասաց. «Եկե՛ք գնանք մոտակա այլ գյուղաքաղաքներ եւս, որպեսզի այնտեղ էլ
քարոզեմ, որովհետեւ հենց դրա համար եմ եկել»։ 39 Եվ քարոզում էր ողջ Գալիլեայում՝ նրանց ժողովարաններում, եւ դեւեր
էր հանում։
( _Մտթ_. 8.1-4, _Ղուկ_. 5.12-16)
(^40) Հիսուսի մոտ եկավ մի բորոտ։ Նա ծնկի իջած աղաչում էր եւ ասում. «Տե՛ր, եթե կամենաս, կարո՛ղ ես ինձ մաքրել»։
(^41) Հիսուսը գթալով ձեռքը երկարեց, դիպավ նրան եւ ասաց. «Կամենում եմ, մաքրվի՛ր»։ 42 Եվ երբ նրան այս ասաց,
բորոտությունը նրանից իսկույն գնաց, եւ նա մաքրվեց։ 43 Հիսուսն անմիջապես նրան դուրս հանեց եւ խստիվ պատվիրեց
(^44) ու ասաց. «Զգո՛ւյշ եղիր, ոչ ոքի բան չասես, այլ գնա՛, քեզ քահանայի՛ն ցույց տուր եւ իբրեւ վկայություն մաքրվելուդ
համար զո՛հ մատուցիր այն, ինչ հրամայել էր Մովսեսը»։ 45 Բայց նա դուրս գնալով սկսեց եռանդուն կերպով քարոզել եւ
լուրը տարածել, այն աստիճան, որ Հիսուսն այլեւս չէր կարողանում բացահայտորեն քաղաք մտնել, այլ դուրսը՝ ամայի
տեղերում էր մնում։ Եվ ժողովուրդը բոլոր կողմերից գալիս էր նրա մոտ։
