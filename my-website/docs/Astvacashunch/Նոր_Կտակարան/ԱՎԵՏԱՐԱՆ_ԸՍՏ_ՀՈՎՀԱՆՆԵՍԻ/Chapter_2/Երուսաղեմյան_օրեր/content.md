
Կանայի հարսանիքը
(^1) Գալիլեա հասնելու երրորդ օրը Կանա քաղաքում հարսանիք կար։ Հիսուսի մայրն այնտեղ էր։ 2 Հարսանիքի
հրավիրվեցին նաեւ Հիսուսը եւ իր աշակերտները։ 3 Երբ գինին պակասեց, մայրը Հիսուսին ասաց. «Գինի չունեն»։
(^4) Հիսուսը նրան ասաց. «Մի՞թե ես չգիտեմ՝ ինչ պիտի անեմ, ո՛վ կին, իմ ժամանակը դեռ չի հասել»։ 5 Նրա մայրն
սպասավորներին ասաց. «Ինչ որ ձեզ ասի, արե՛ք»։ 6 Այնտեղ կային քարե վեց թակույկներ՝ հրեաների սրբվելու
սովորության համաձայն. նրանցից յուրաքանչյուրը շուրջ հարյուր լիտր տարողություն ուներ։ 7 Հիսուսը նրանց ասաց.
«Այդ թակույկները լցրե՛ք ջրով»։ Բերնեբերան լցրին։ 8 Եվ ասաց նրանց. «Հիմա վերցրե՛ք եւ տարե՛ք սեղանապետին»։ Եվ
նրանք տարան։ 9 Եվ երբ սեղանապետը ճաշակեց գինի դարձած ջուրը, չէր իմանում, թե որտեղի՛ց է (բայց
սպասավորները, որոնք ջուրը լցրին, գիտեին),^10 խոսեց փեսայի հետ ու ասաց. «Ամեն մարդ նախ ընտիր գինին է
մատուցում, եւ երբ հարբած են, այն ժամանակ՝ վատը։ Իսկ դու ընտիր գինին մինչեւ հիմա պահել ես»։ 11 Հիսուսն այս
առաջին նշանն արեց Գալիլեայի Կանա քաղաքում՝ որպես սկիզբը նշանների, եւ հայտնեց իր փառքը, ու նրա
աշակերտները հավատացին նրան։
(^12) Սրանից հետո Հիսուսը Կափառնաում իջավ իր մոր եւ իր եղբայրների հետ եւ այնտեղ մնաց միայն մի քանի օր։


Տաճարում առեւտուր անողների վտարումը
( Մտթ. 21.12-13, Մրկ. 11.15-17, Ղուկ. 19.45-46)
(^13) Հրեաների Զատիկը մոտ էր, եւ Հիսուսը Երուսաղեմ բարձրացավ։ 14 Եվ տաճարում հանկարծ տեսավ արջառներ,
ոչխարներ ու աղավնիներ վաճառողների, ինչպես նաեւ լումայափոխների, որոնք նստած էին։ 15 Եվ չվանից խարազան
շինեց ու բոլորին տաճարից դուրս հանեց. նաեւ ոչխարներն ու արջառները. իսկ լումայափոխների պղնձադրամները ցիր
ու ցան արեց եւ նրանց սեղանները շուռ տվեց։ 16 Իսկ աղավնեվաճառներին ասաց. «Դրանք այստեղից վերցրե՛ք եւ իմ Հոր
տունը վաճառատան մի՛ վերածեք»։ 17 Նրա աշակերտները հիշեցին, որ գրված է. _«Քո տան նկատմամբ
նախանձախնդրությունն ինձ պիտի ուտի»_ (Սաղ. 68(69).9ա)։
(^18) Հրեաները նրան պատասխանեցին ու ասացին. «Ի՞նչ նշան կարող ես ցույց տալ մեզ, որ այդ բանն անում ես»։
(^19) Հիսուսը նրանց պատասխանեց ու ասաց. «Քանդե՛ք այդ տաճարը, եւ երեք օրվա ընթացքում կվերականգնեմ այն»։
(^20) Հրեաները նրան ասացին. «Քառասունվեց տարում շինվեց այս տաճարը, իսկ դու երեք օրո՞ւմ ես վերականգնում այն»։
(^21) Բայց նա իր մարմնի տաճարի մասին էր խոսում։ 22 Իսկ երբ մեռելներից հարություն առավ, նրա աշակերտները
հիշեցին, թե այս է, որ ասել էր, եւ հավատացին Սուրբ Գրքին ու Հիսուսի ասած խոսքին։
(^23) Երբ Հիսուսը զատկի տոնին Երուսաղեմում էր գտնվում, շատերը հավատացին նրա անվանը, քանի որ տեսնում
էին նրա կատարած նշանները։ 24 Բայց Հիսուսը նրանց չէր վստահում, որովհետեւ ինքն ամենքին ճանաչում էր,^25 եւ կարիք
չկար, որ մեկը վկայեր մարդու մասին, քանի որ ինքն արդեն գիտեր, թե ի՛նչ կար մարդու մեջ։
