
Դո՛ւ, որ այսքան շատ հրաշքներ ես գործել,
Հայր ամենաստեղծ, անուն ահաւոր, ձայն
սարսափելի,


Կոչումն ընտանի, խօսք համբուրելի, ազդումն
սքանչելի,
Հրաման սոսկալի, էութիւն անքննելի, գոյութիւն
անճառելի,
Իսկութիւն անբաւելի, զօրութիւն անզննելի, կամք
ամենաբարի,
Տէրութիւն անսահմանելի, մեծութիւն անչափելի,
բարձրութիւն անբովանդակելի,
Քանակութիւն անկշռելի, առաւելութիւն
անհասանելի,
Պատճառ որդու` հայրութեամբ, այլ ո՛չ նախադաս
լինելով.
Քո միջոցով եւ անպարագիր քո զօրութեան
շնորհիւ
Սաստի՛ր տառապեցնող ու դիւական տենդիս
ջերմութիւնը,
Որ սպրդելով` մեղքի հետ մտաւ ներս, որպէսզի
փախչի մարդուց,
Զարհուրելով երկնաւոր գառիդ սխրալի եւ
առատահոս արեան վտակից,
Որով սրսկուեցինք թէպէտ մի անգամ, բայց
մաքրուեցինք մշտնջենապէս:
