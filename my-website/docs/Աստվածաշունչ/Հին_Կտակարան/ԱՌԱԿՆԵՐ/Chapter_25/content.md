
Սողոմոնի իմաստուն խոսքերի երկրորդ ժողովածուն
(^1) Սողոմոնի առակներից, որոնք օրինակել են Հուդայի արքա Եզեկիայի բարեկամները։
(^2) Աստծու փառքը ծածկում է խոսքերը, թագավորի փառքը հրամանները պատվելն է։
(^3) Անքննելի են երկնքի բարձունքները, երկրի խորությունները, թագավորի սիրտը։
(^4) Չփորձված արծաթը մաքրի՛ր կրակով, եւ կմաքրվի այն միանգամից։ 5 Ամբարիշտներին կորցրո՛ւ թագավորի
երեսից, եւ նրա աթոռը կհաստատվի արդարությամբ։


(^6) Մի՛ հպարտացիր թագավորի առջեւ, եւ մի՛ մոտեցիր մեծամեծերի տեղերին, (^7) քանզի լավ է, որ մեկը ասի քեզ. «Վե՛ր
բարձրացիր ինձ մոտ», քան թե խոնարհվես հզորի առջեւ։
Խոսի՛ր աչքովդ տեսածի մասին.^8 հանդուգն կերպով կռվի մեջ մի՛ մտիր, որ հետո չզղջաս։ Երբ քո բարեկամը քեզ
նախատի,^9 խո՛ւյս տուր նրանից եւ մի՛ արհամարհիր։
(^10) Գուցե նախատի քեզ բարեկամդ, եւ քո թշնամությունն ու մարտը չվերջանա, այլ մահվան պես քեզ լինի։ 10 ա Շնորհն
ու բարեկամությունը ազատ են. քո մեջ հաստատի՛ր դրանք ու չես նախատվի, եւ խաղաղ կանցնի քո ժամանակը։
(^11) Իմաստուն խոսքերը նման են սարդիոնով շարված ոսկի խնձորի։
(^12) Իմաստուն խոսքերը լսող ականջների համար շարված ոսկե գինդ եւ պայծառ սարդիոն են։
(^13) Ինչպես ամռան ձյունն է օգնություն տոթից կիզվողի համար, այնպես էլ հավատարիմ պատգամաբերը՝ իրեն
ուղարկողների համար, որոնք հույսը կապել են նրա հետ։
(^14) Նրանք, ովքեր սուտ խոստումներով են պարծենում, նման են սաստիկ հողմերի, ամպերի եւ անձրեւների։
(^15) Երկայնամտությունից հաջողություն է գտնում թագավորը, անսանձ լեզուն փշրում է ոսկորները։
(^16) Որդյա՛կ, երբ մեղր գտնես, չափո՛վ կեր. որ չհագենաս եւ չփսխես։ 17 Քո ոտքով քի՛չ հաճախիր բարեկամիդ, որ
չձանձրանա քեզնից եւ չատի քեզ։
(^18) Սրած սուր նետի եւ սուսերի պես է իր բարեկամի մասին սուտ վկայություն տվողը։
(^19) Չարի ճանապարհները եւ անօրենի ոտքերը պիտի կորչեն չարի օրը։
(^20) Ինչպես քացախն է անօգուտ վերքին, այնպես էլ մարմնի ցավերից տրտմում է սիրտը։ 20 ա Ինչպես ցեցը հագուստին,
որդը՝ փայտին, այնպես էլ տրտմությունը վնաս է մարդու սրտին։
(^21) Եթե քաղցած է թշնամիդ, կերակրի՛ր նրան, եթե ծարավ է, խմելու ջո՛ւր տուր։ 22 Եթե այդ անես, նրա գլխին կրակի
կայծեր կկուտակես, եւ Տերը քեզ բարություն կհատուցի։
(^23) Հյուսիսի քամին ամպեր է բերում, լիրբ երեսը գրգռում է լեզուն։
(^24) Լավ է ապրել տանիքի տակ՝ մի անկյունում, քան նույն տան մեջ՝ բամբասող կնոջ հետ։
(^25) Ինչպես պաղ ջուրն է ծարավ մարդուն հաճելի, այնպես էլ հեռվից եկած բարի լուրը։
(^26) Ինչպես մեկը խցանում է աղբյուրի ակը եւ ապականում ջրերի հոսանքը, այնպես էլ տգեղ է արդարի կորանալը
ամբարիշտի առջեւ։
(^27) Շատ մեղր ուտելը լավ չէ, բայց հարկավոր է հարգել պատվական խոսքերը։
(^28) Առանց խորհրդի գործ անող մարդը նման է պարիսպները կործանված քաղաքի։
