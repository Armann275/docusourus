
Երեմիան կոչ է անում
(^1) Ահա այն պատգամը, որ Տերը տվեց Երեմիային՝ ասելով. (^2) «Կանգնի՛ր Տիրոջ տան դռան մոտ եւ այնտեղ կարդա՛ այս
խոսքերն ու ասա՛. “Լսի՛ր Տիրոջ խոսքը, ո՛ղջ Հուդա, դու, որ մտնում ես այս դռներով՝ երկրպագելու Տիրոջը։ 3 Այսպես է
ասում Զորությունների Տերը՝ Աստվածն Իսրայելի. “Ուղղե՛ք ձեր ընթացքն ու վարքը, եւ ձեզ կբնակեցնեմ այս վայրում։
(^4) Մի՛ ապավինեք սուտ խոսքերին. նրանք, որ ասում են՝ “Տիրոջ տաճարն է”, բոլորովին ձեզ չեն օգնի։ 5 Եթե իսկապես
ուղղեք ձեր ընթացքն ու վարքը, եթե այր մարդու եւ նրա ընկերոջ միջեւ օրենք ու արդարություն պահեք,^6 օտարականին,
որբին ու այրուն չնեղեք, անմեղ արյուն չթափեք այդտեղ եւ չարության չհանդիպելու համար օտար աստվածներին
չհետեւեք,^7 ապա ձեզ կբնակեցնեմ այդ վայրում, այն երկրում, որ հավիտյանս հավիտենից տվեցի ձեր հայրերին։ 8 Իսկ
եթե դուք սուտ խոսքերին ապավինեք, ինչից ոչ մի օգուտ չեք ունենալու,^9 եւ գողանաք, սպանեք, շնություն անեք, սուտ
երդում տաք, խնկարկեք Բահաղին, հետեւեք օտար սուտ աստվածներին, որոնց չեք ճանաչում, ապա ձեզ բաժին կհասնի
չարիքը։ 10 Ու դուք կգաք, կկանգնեք իմ առաջ, այս Տան մեջ, որի վրա իմ անունն է դրված, եւ կասեք. “Հրաժարվեցինք
բոլոր այն գարշելի գործերը կատարելուց”։ 11 Մի՞թե ձեր աչքին ավազակների քարայր է դարձել իմ այս տունը, որի վրա
իմ անունն է դրված։ Ահավասիկ ես տեսա,- ասում է Տերը։- 12 Գնացե՛ք Սելով՝ իմ այն տեղը, որտեղ առաջ հաստատել էի
իմ անունը, տեսեք, թե ինչպե՛ս վարվեցի նրա հետ Իսրայելի իմ ժողովրդի չարությունների պատճառով։ 13 Եվ հիմա,-
ասում է Տերը,- քանի որ դուք այդ բոլոր գործերը կատարեցիք, իսկ ես խոսեցի ձեզ հետ՝ կանխավ իսկ ասելով այդ մասին,
բայց դուք ականջ չդրեցիք ինձ, կանչեցի ձեզ, բայց պատասխան չտվեցիք ինձ։ 14 Այդ տան հետ, որի վրա դրված է իմ
անունը, եւ որտեղ դուք ապաստան եք գտել, նույնն եմ անելու, ինչ արեցի Սելովի հետ, նաեւ այն երկրի հետ, որ տվեցի
ձեզ եւ ձեր հայրերին։ 15 Ձեզ իմ աչքից գցելու եմ, ինչպես գցեցի ձեր եղբայրներին՝ Եփրեմի ամբողջ սերնդին»։
(^16) «Դու մի՛ աղոթիր այդ ժողովրդի համար, դրանց համար ողորմություն մի՛ խնդրիր եւ մի՛ աղաչիր, իմ առաջ մի՛
խոնարհվիր դրանց համար, որովհետեւ քեզ չեմ լսելու։ 17 Չե՞ս տեսնում, թե ինչե՛ր են անում դրանք Հուդայի
քաղաքներում եւ Երուսաղեմի ճանապարհներին.^18 նրանց որդիները փայտ են հավաքում, նրանց հայրերը կրակ են
վառում, իսկ նրանց կանայք խմոր են հունցում, որպեսզի երկնքի զորությունների համար կարկանդակ թխեն. ընծաներ
են նվիրում օտար աստվածներին, որպեսզի բարկացնեն ինձ։ 19 Բայց մի՞թե ինձ են բարկացնում,- ասում է Տերը,- թե՞
իրենք իրենց, որովհետեւ ամաչելու են իրենք»։ 20 Դրա համար էլ Տերն այսպես է ասում. «Ահա իմ ցասումն ու
բարկությունը կթափեմ այդ տեղի վրա, մարդու եւ անասունի վրա, ագարակի ծառի վրա, հողի բարիքների վրա. թող
կրակը բորբոքվի ու չմարի»։
(^21) Այսպես է ասում Զորությունների Տերը՝ Իսրայելի Աստվածը. «Ձեր ողջակեզները ձեր զոհերի հետ հավաքե՛ք եւ մի՛ս
կերեք։ 22 Ձեր հայրերի հետ ոչինչ չխոսեցի եւ ոչ էլ պատվեր տվեցի նրանց ողջակեզների եւ զոհերի մասին այն օրը, երբ
նրանց հանեցի եգիպտացիների երկրից։ 23 Բայց այս բանը պատվիրեցի նրանց՝ ասելով. “Ակա՛նջ դրեք իմ ձայնին, եւ ես
ձեզ համար Աստված կլինեմ, իսկ դուք ինձ համար կլինեք ժողովուրդ եւ կգնաք իմ այն բոլոր ճանապարհներով, որ ձեզ
պատվիրեցի, որպեսզի լավ լինի ձեզ համար”։ 24 Սակայն նրանք ինձ չլսեցին, նրանց ականջը չանսաց. հետեւեցին իրենց
չար սրտերի խորհուրդներին ու հետ գնացին եւ ոչ թե առաջ 25 այն օրից սկսած, երբ նրանց հայրերը դուրս եկան
եգիպտացիների երկրից։ Ու ես ձեզ մոտ ուղարկեցի իմ բոլոր ծառաներին՝ մարգարեներին, ուղարկեցի ամեն օր,
առավոտ կանուխ։ 26 Սակայն նրանք չլսեցին ինձ, նրանց ականջը չանսաց, եւ նրանք ավելի խստապարանոց դարձան,


քան իրենց հայրերը։ 27 Այս խոսքերը դու կասես նրանց, բայց քեզ չեն լսի, դու կկանչես նրանց, բայց քեզ պատասխան չեն
տա։ 28 Եվ դու կասես նրանց. “Սա այն ազգն է, որ չանսաց Տիրոջ՝ իր Աստծու ձայնին, ոչ էլ խրատ ընդունեց։ Հավատքը
նվազեց, եւ ճշմարտությունը վերացավ նրա բերանից”»։

Կոտորած Ենովմացիների ձորում
(^29) _«Կտրի՛ր մազերդ ու դե՛ն նետիր,
շրթունքներդ թող ողբան,
որովհետեւ Տերը խոտանեց ու մերժեց այն ազգին,
որ այս բաներն էր անում։_
(^30) Արդարեւ,- ասում է Տերը,- Հուդայի որդիները չարություն արեցին իմ առաջ. իրենց գարշելի աստվածներին
կարգեցին իմ անունը կրող տան մեջ, որպեսզի պղծեն այն։ 31 Նաեւ Ենովմացիների ձորում Տափեթին բագին
կանգնեցրին՝ իրենց տղաներին ու աղջիկներին կրակի մեջ այրելու համար, մինչդեռ այդպիսի հրաման ես նրանց չտվեցի
եւ ոչ էլ մտքովս անցկացրի։ 32 Ահա թե ինչու գալու են օրեր,- ասում է Տերը,- երբ այլեւս չեն ասի Տափեթի բագին կամ
Ենովմացիների ձոր, այլ Սպանվածների ձոր եւ, տեղի պակասության պատճառով մեռելներին թաղելու են հենց Տափեթի
մեջ։ 33 Այդ ժողովրդի դիերը կերակուր պիտի դառնան երկնքի թռչունների եւ երկրի գազանների համար, եւ մարդ չի
լինելու, որ հեռու քշի նրանց։ 34 Հուդայի քաղաքներից եւ Երուսաղեմի փողոցներից վերացնելու եմ խրախճանքի ձայնը եւ
ցնծացողների ձայնը, հարսի ձայնը եւ փեսայի ձայնը, որպեսզի երկիրը անապատ դառնա»։
