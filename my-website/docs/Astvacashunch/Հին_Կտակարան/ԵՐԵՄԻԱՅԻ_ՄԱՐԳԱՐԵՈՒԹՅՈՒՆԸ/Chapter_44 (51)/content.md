
Երեմիայի մարգարեությունը Տիրոջ բարկության մասին
(^1) Տերը Երեմիայի միջոցով խոսեց բոլոր հրեաների մասին, որոնք բնակվում էին եգիպտացիների երկրում, գտնվում
էին Մագդողում, Տափնասում, Մեմփիսում եւ Պաթուրես երկրում, ու ասաց. 2 այսպես է ասում Զորությունների Տերը՝
Իսրայելի Աստվածը. «Դուք ինքներդ գիտեք այն բոլոր չարիքները, որ բերեցի Երուսաղեմի վրա եւ Հուդայի երկրի բոլոր
քաղաքների վրա։ Ահա դրանք այսօր ամայի են բնակիչներից 3 այն չարիքների պատճառով, որ նրանք կատարեցին՝ ինձ
դառնացնելու համար, քանզի գնացին խունկ ծխելու եւ պաշտելու օտար աստվածներին, որոնց դուք եւ ձեր հայրերը չէիք
ճանաչում։ 4 Ու ես միշտ էլ կանխավ ձեզ մոտ ուղարկեցի իմ բոլոր ծառաներին՝ մարգարեներին, եւ ասացի. “Մի՛ արեք
այդ պիղծ բաները, որ ես ատում եմ”։ 5 Բայց նրանք չլսեցին ինձ եւ չխոնարհեցրին իրենց ականջները, որ դարձի գան
իրենց չարություններից, խունկ չծխեն օտար աստվածներին։ 6 Եվ իմ բարկությունն ու զայրույթը կաթեց ու բորբոքվեց
Հուդայի քաղաքներում եւ Երուսաղեմից դուրս, որոնք ավեր ու անապատ դարձան, ինչպես այսօր են»։
(^7) Արդ, այսպես է ասում Զորությունների Տերը՝ Իսրայելի Աստվածը. «Ինչո՞ւ ձեր հոգիների դեմ մեծամեծ մեղքեր եք
գործում, որ Հուդայի միջից ջնջեք ձեր տղամարդուն, կնոջն ու ծծկեր մանկանը, որ ձեզնից որեւէ մեկը չմնա,^8 ձեր ձեռքի
գործերով ինձ դառնություն պատճառեք եւ եգիպտացիների երկրում, ուր դուք գնացել եք բնակվելու, խնկարկեք օտար
աստվածներին, որ բնաջնջվեք եւ անեծքի ու նախատինքի առարկա դառնաք աշխարհի բոլոր ազգերի մեջ,^9 որովհետեւ
դուք մոռացության չտվեցիք ձեր հայրերի չար գործերը, Հուդայի թագավորների չարությունները, նրանց կանանց
չարությունները, ձեր չարությունները եւ ձեր կանանց չարությունները, որ նրանք կատարեցին Հուդայի երկրում եւ
Երուսաղեմից դուրս։ 10 Մինչեւ այսօր նրանք հետ չկանգնեցին, չվախեցան եւ ոչ էլ հավատարիմ մնացին իմ օրենքին ու
պատվիրաններին, որ դրեցի ձեր աչքի առաջ եւ ձեր հայրերի աչքի առաջ»։
(^11) Դրա համար էլ այսպես է ասում Զորությունների Տերը՝ Իսրայելի Աստվածը. «Ահա ես իմ երեսը դարձնում եմ դեպի
ձեզ՝ չարիքի համար, ամբողջ Հուդան ոչնչացնելու համար։ 12 Պիտի առնեն Հուդայի մնացորդներին, որոնք դիմեցին ու
եկան եգիպտացիների երկիրը՝ այստեղ բնակվելու համար, Եգիպտոսում եղած բոլոր մնացորդներին պիտի կորստյան
մատնեն. սրի պիտի քաշվեն եւ սովից բնաջնջվեն, փոքրից մինչեւ մեծերը սրից պիտի ընկնեն ու սովից մեռնեն, պիտի
մատնվեն նզովքի ու կորստյան, անեծքի ու նախատինքի։ 13 Եվ նրանց, որ եգիպտացիների երկրում են բնակվում, պիտի
այցելեմ սրով, սովով ու մահով, ինչպես այցելեցի Երուսաղեմին,^14 եւ Հուդայի մնացորդներից, որոնք բնակվում են
եգիպտացիների երկրում, ոչ ոք չպիտի փրկվի, որ վերադառնա Հուդայի երկիրը, ուր վերադառնալու եւ այնտեղ
բնակվելու հույսն էին փայփայում իրենց հոգում։ Չպիտի վերադառնան, բացի միայն ազատվածներից»։
(^15) Այն բոլոր տղամարդիկ, որոնք գիտեին, որ իրենց կանայք խունկ են ծխում օտար աստվածներին, նաեւ այնտեղ
եղած բոլոր կանանց մեծ բազմությունն ու ամբողջ ժողովուրդը, որ բնակվում էր եգիպտացիների երկրում,
Պաթուրեսում, պատասխան տվեցին Երեմիային՝ ասելով.^16 «Մենք չենք լսի քո այդ խոսքը, որ Տիրոջ անունից ասացիր
մեզ,^17 բայց անպայման կկատարենք ամեն բան, ինչ ելավ մեր բերանից. խունկ կծխենք երկնքի թագուհուն, նրան
նվերներ կընծայենք, ինչպես արել ենք մենք ու մեր հայրերը, մեր թագավորներն ու մեր իշխանները Հուդայի
քաղաքներում ու Երուսաղեմից դուրս, երբ առատ էինք հացով, վայելքի մեջ էինք ու չարիք չէինք տեսնում։ 18 Իսկ երբ
դադարեցինք երկնքի թագուհուն խունկ ծխելուց եւ նրան նվերներ ընծայելուց, ամեն ինչի կարոտ մնացինք եւ սրով ու
սովով կոտորվեցինք։ 19 Երբ մենք երկնքի թագուհուն խունկ էինք ծխում եւ նրան նվերներ ընծայում, ի՞նչ է, առանց մեր
ամուսինների իմացությա՞ն էինք թխվածք ու կարկանդակներ պատրաստում կամ նվերներ ընծայում նրան»։
(^20) Ժողովրդի բոլոր զորավոր մարդկանց ու նրանց կանանց եւ ամբողջ ժողովրդին, որոնք իրեն այդպիսի պատասխան
խոսք ասացին, Երեմիան պատասխանեց՝ ասելով.
(^21) «Արդյոք Տերը չհիշե՞ց, նրա միտքը չընկա՞վ այդ խունկը, որ դուք ու ձեր հայրերը, ձեր թագավորները, ձեր
իշխաններն ու երկրի ժողովուրդը ծխում էիք Հուդայի քաղաքներում ու Երուսաղեմից դուրս։ 22 Ձեր չար արարքների եւ
ձեր արած գարշելի գործերի պատճառով Տերը չկարողացավ համբերել, եւ ձեր երկիրը, բնակիչներից զրկված, դարձավ
ավերակ ու անապատ եւ նզովքի առարկա, ինչպես այսօր է։ Այն բանի համար,^23 որ դուք դրանց խնկարկում եք եւ դրանով
իսկ մեղանչում Տիրոջ հանդեպ, չեք լսում Տիրոջ ձայնը եւ չեք ընթանում ըստ նրա օրենքների, ըստ նրա վկայությունների
եւ հրամանների, դրա համար ձեզ վիճակվեցին այդ չարիքները, ինչպիսիք այսօր էլ կան»։
(^24) Երեմիան ամբողջ ժողովրդին ու բոլոր կանանց ասաց. «Լսե՛ք Տիրոջ պատգամները, Հուդայի բոլոր մարդիկ, որ
գտնվում եք եգիպտացիների երկրում.^25 այսպես է ասում Զորությունների Տերը՝ Իսրայելի Աստվածը. «Դուք եւ ձեր
կանայք ինչ որ ասացիք ձեր բերաններով, այն էլ արեցիք ձեր ձեռքերով. ասում եք՝ “Մեր դավանածը պիտի դավանենք,
խունկ պիտի ծխենք երկնքի թագուհուն եւ նվերներ ընծայենք”։ Դուք հաստատ մնացիք ձեր դավանությանը եւ ճշտորեն
կատարեցիք ձեր ուխտը։ 26 Դրա համար էլ լսե՛ք Տիրոջ պատգամը, Հուդայի բոլո՛ր մարդիկ, որ բնակվում եք
եգիպտացիների երկրում. «Ահա ես երդվեցի իմ մեծ անձով,- ասում է Տերը՝ Աստված,- որ եթե իմ անունը նորից հնչի
Հուդայի որեւէ մարդու բերանից, եթե ասեն՝ “Տերը կենդանի է եգիպտացիների այս ամբողջ երկրում”,^27 ապա ես
կծառանամ դրանց դեմ՝ դրանց չարչարելու եւ ոչ թե բարություն անելու համար։ Եվ Հուդայի բոլոր մարդիկ, որ ապրում
են եգիպտացիների երկրում, պիտի կոտորվեն սրով ու սովով, մինչեւ որ նվազեն։ 28 Իսկ սրից ազատվածները՝
սակավաթիվ մարդիկ, եգիպտացիների երկրից պիտի վերադառնան Հուդայի երկիրը։ Եվ Հուդայի բոլոր մնացորդները,


որ բնակվում են եգիպտացիների երկրում, պիտի իմանան, թե ո՛ւմ խոսքն է հաստատվելու՝ ի՞մը, թե՞ իրենցը։ 29 Եվ սա
թող ձեզ նշան լինի,- ասում է Տերը,- որ այստեղ ես ձեզ այցելելու պիտի գամ, որպեսզի գիտենաք, որ իմ խոսքերը ձեր
նկատմամբ ի չարը պիտի կատարվեն»։ 30 Այսպես է ասում Տերը. «Ահա ես եգիպտացիների արքա Վափառ փարավոնին
կհանձնեմ իր թշնամիների ձեռքը, իր հոգին պահանջողների ձեռքը, ինչպես որ Սեդեկիա արքային տվեցի իր թշնամու եւ
իր հոգին պահանջողի՝ բաբելացիների Նաբուքոդոնոսոր արքայի ձեռքը»։
