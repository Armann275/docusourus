
Աստված Մովսեսին հրաշագործության կարողություն է տալիս
(^1) Պատասխան տվեց Մովսեսն ու ասաց. «Եթե չհավատան ինձ եւ իմ ձայնին ականջ չդնեն՝ ասելով. “Աստված քեզ չի
երեւացել”, ի՞նչ ասեմ նրանց»։ 2 Տերը նրան ասաց. «Այդ ի՞նչ է քո ձեռքին»։ Նա ասաց. «Գավազան»։ 3 Եվ ասաց. «Գցի՛ր
դա գետնին»։ Եվ գցեց այն գետնին, եւ օձ դարձավ, ու Մովսեսը փախավ դրանից։ 4 Տերն ասաց Մովսեսին. «Երկարի՛ր
ձեռքդ եւ բռնի՛ր դրա պոչից»։ Մովսեսը ձեռքը երկարեց ու բռնեց պոչից, եւ գավազան դարձավ իր ձեռքում։ 5 «Սա՝
որպեսզի քեզ հավատան, որ քեզ երեւացել է Տերը՝ նրանց հայրերի Աստվածը՝ Աբրահամի Աստվածը, Իսահակի
Աստվածը եւ Հակոբի Աստվածը»։
(^6) Տերը դարձյալ ասաց նրան. «Ձեռքդ դի՛ր ծոցդ»։ Եվ ձեռքը դրեց իր ծոցը, ապա հանեց այն իր ծոցից, եւ ձեռքը
բորոտությունից սպիտակեց, ինչպես ձյունը։ 7 Եվ ասաց նրան. «Ձեռքդ դի՛ր ծոցդ»։ Ձեռքը դրեց ծոցը, ապա այն հանեց
իր ծոցից, եւ ձեռքը նորից ստացավ իր մարմնի գույնը։ 8 Եվ ասաց. «Եթե չհավատան քեզ եւ չանսան առաջին նշանի
ձայնին, ապա կհավատան քո երկրորդ նշանի ձայնին։ 9 Եթե պատահի, որ չհավատան այդ երկու նշաններին էլ եւ չանսան
քո ձայնին, ապա գետի ջրից կվերցնես, կթափես ցամաքին, եւ գետից վերցրած ջուրը ցամաքի վրա արյուն կդառնա»։
(^10) Մովսեսն ասաց Տիրոջը. «Աղաչում եմ քեզ, Տե՛ր, ես կարող մեկը չեմ, այլ ցածրաձայն ու ծանրախոս եմ, եւ սա ոչ թե
երեկվանից կամ նախանցյալ օրվանից, եւ ոչ էլ այն պահից, երբ սկսեցիր խոսել քո ծառայի հետ»։ 11 Տերն ասաց Մովսեսին.
«Ո՞վ է մարդուն բերան տվել կամ ո՞վ է մեկին խուլ եւ համր դարձրել, տեսնող ու կույր։ Ո՞չ արդյոք ես՝ Աստվածս։ 12 Արդ,


գնա՛, եւ ես կբացեմ քո բերանը. դու կասես այն, ինչ պետք է ասել»։ 13 Եվ ասաց. «Աղաչում եմ քեզ, Տե՛ր, մեկ այլ կարող
մարդո՛ւ ընտրիր ուղարկելու համար»։ 14 Տերը խիստ բարկացավ Մովսեսի վրա ու ասաց. «Մի՞թե ղեւտացի Ահարոնը քո
եղբայրը չէ։ Գիտեմ, որ նա քո փոխարեն կխոսի։ Ահա նա քեզ ընդառաջ կելնի եւ քեզ տեսնելով՝ կուրախանա։ 15 Կխոսես
նրա հետ եւ իմ պատգամները կդնես նրա շուրթերին։ Եվ ես կբացեմ քո բերանն ու նրա բերանը եւ կասեմ ձեզ, թե ի՛նչ
պետք է անեք։ 16 Նա քո անունից կխոսի ժողովրդի հետ, քեզ բերան կլինի, իսկ դու նրան կխոսես Աստծու անունից։ 17 Այն
գավազանը, որ օձ դարձավ, կառնես ձեռքդ եւ դրանով հրաշքներ կգործես»։

Մովսեսը վերադառնում է Եգիպտոս
(^18) Մովսեսը վերադարձավ Հոթորի՝ իր աներոջ մոտ ու ասաց նրան. «Վերադառնամ Եգիպտոսում գտնվող իմ
եղբայրների մոտ եւ տեսնեմ, թե տակավին կենդանի՞ են»։ Եվ Հոթորն ասաց Մովսեսին. «Բարի ճանապարհ»։
(^19) Բազում օրեր անց վախճանվեց եգիպտացիների արքան։ Եվ Տերը Մադիամում ասաց Մովսեսին. «Գնա՛,
վերադարձի՛ր Եգիպտոս, որովհետեւ մահացան բոլոր նրանք, ովքեր փնտրում էին քեզ»։ 20 Եվ Մովսեսը, առնելով իր
կնոջն ու երեխաներին, նրանց նստեցրեց գրաստների վրա ու վերադարձավ Եգիպտոս։ Մովսեսն իր ձեռքում ուներ այն
գավազանը, որ Աստված էր տվել իրեն։ 21 Տերն ասաց Մովսեսին. «Եգիպտոս վերադառնալիս տե՛ս, որ բոլոր հրաշքները,
որ տվեցի քո ձեռքը, անես փարավոնի առաջ։ Եվ ես խստացնելու եմ նրա սիրտը, ու չի արձակելու իմ ժողովրդին։ 22 Եվ
դու կասես փարավոնին. “Այսպես է ասում Տերը. “Իսրայելն իմ անդրանիկ որդին է։ 23 Քեզ ասացի՝ արձակի՛ր իմ
ժողովրդին, որ պաշտի ինձ։ Իսկ եթե չուզենաս արձակել նրան, ահա ես կսպանեմ քո անդրանիկ որդուն”»։
(^24) Եվ եղավ, որ ճանապարհին՝ իջեւանատանը, նրան հանդիպեց Տիրոջ հրեշտակը, որն ուզում էր սպանել նրան։
(^25) Սեպփովրան, վերցնելով մի գայլախազ, կտրեց իր որդու թլիփը, նետեց նրա ոտքերի տակ եւ ասաց. «Արյան փեսա
եղար ինձ համար»։ 26 Հրեշտակը հեռացավ նրանից, քանի որ նա թլփատության համար ասել էր. «Արյան փեսա»
[8]
։
(^27) Եվ Տերն ասաց Ահարոնին. «Ընդառա՛ջ գնա Մովսեսին՝ դեպի անապատ»։ Եվ գնաց ու դիմավորեց նրան Աստծու
լեռան վրա ու համբուրեց նրան։ 28 Մովսեսն Ահարոնին պատմեց այն մասին, թե ինչպե՛ս Տերը առաքեց իրեն եւ հայտնեց
այն նշանների մասին, որ պատվիրել էր իրեն անել։ 29 Եվ Մովսեսն ու Ահարոնը գնացին ու հավաքեցին Իսրայելի
որդիների ողջ ավագանուն։ 30 Ահարոնը նրանց հաղորդեց բոլոր պատգամները, որ Տերը հայտնել էր Մովսեսին, եւ
Մովսեսը ժողովրդի առաջ ցույց տվեց նշանները։ 31 Ժողովուրդը հավատաց եւ ուրախացավ, որ Աստված այցելել է
Իսրայելի որդիներին եւ տեսել է նրանց նեղությունները։ Ժողովուրդը խոնարհվեց ու երկրպագեց։
