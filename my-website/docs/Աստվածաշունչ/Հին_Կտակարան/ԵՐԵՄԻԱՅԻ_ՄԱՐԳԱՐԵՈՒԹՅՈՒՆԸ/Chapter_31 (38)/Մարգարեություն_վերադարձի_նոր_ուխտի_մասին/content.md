
Տերն Իսրայելին վերադարձնում է տուն է
(^1) «Այն ժամանակ,- ասում է Տերը,- ես Իսրայելի ազգի համար Աստված կլինեմ, իսկ նրանք ինձ համար` ժողովուրդ»։
(^2) Այսպես է ասում Տերը.
_«Այնտեղ` անապատում, նրանք հանդիպեցին տապի
եւ սուսերով սպանվողների»։
Հեռացե՛ք, մի՛ բնաջնջեք Իսրայելը:_
(^3) _Հեռու-հեռվից նրան երեւաց Տերը.
«Հավիտենական սիրով սիրեցի քեզ,_


_դրա համար էլ քեզ գթությամբ պարուրեցի:_

(^4) _Նորից պիտի շենացնեմ քեզ,
ու դու պիտի շենանաս,
ո՛վ Իսրայելի կույս:
Դարձյալ պիտի առնես քո թմբուկը
եւ խառնվես պարողների խմբերին:_
(^5) _Դարձյալ այգիներ պիտի տնկեք Սամարիա լեռան վրա,
տունկեր պիտի տնկեք եւ փառաբանեք,_
(^6) _քանզի հասել է օրը,
երբ Եփրեմի լեռներում կոչնակները ձայնելու են.
“Եկեք ելնե՜նք Սիոն` Տիրոջ՝ մեր Աստծու մոտ”»:_
(^7) Այսպես է ասում Տերը.
_«Ցնծացե՛ք Հակոբի համար,
ուրա՛խ եղեք եւ կանչե՛ք
ազգերի մեջ գլխավորներին,
իմա՛ց տվեք, օրհնեցե՛ք ու ասե՛ք.
“Տերը փրկեց իր ժողովրդին` Իսրայելի մնացորդներին”:_
(^8) _Ահա ես պասեքի տոնին նրանց պիտի բերեմ հյուսիսի երկրներից,
աշխարհի ծագերից պիտի հավաքեմ նրանց,
նրանց մեջ` կույրին ու կաղին, հղիին եւ ծննդաբերածին,
մեծ բազմությամբ որդիներ պիտի ծնվեն,
բոլորը պիտի վերադառնան։_
(^9) _Նրանք լալով հեռացան,
բայց ես մխիթարելով պիտի բերեմ նրանց`
հանգիստ պարգեւելով ջրերի վտակների մոտ,
ուղիղ ճանապարհով,
որպեսզի չմոլորվեն նրա վրա,
քանզի Իսրայելի համար ես հայր եղա,
եւ Եփրեմն իմ անդրանիկն է:_
(^10) _Ո՛վ ազգեր, լսե՛ք Տիրոջ պատգամները,
պատմե՛ք հեռավոր կղզիներում եւ ասե՛ք.
“Ով ցրեց Իսրայելը,
նա էլ կհավաքի նրան եւ կպահպանի,
ինչպես նախրապանը` իր հոտը”։_
(^11) _Տերն ազատեց Հակոբին
եւ փրկեց նրան նրա վրա բռնացողների ձեռքից։_
(^12) _Պիտի գան եւ ուրախանան,
պիտի ցնծան Սիոնի լեռան վրա,
պիտի գան դեպի Տիրոջ բարիքները՝
ցորենի ու գինու,
բերքի ու հոտերի,
արջառի ու ոչխարի երկիրը.
նրանց անձերը պիտի լինեն պտղալից ծառի պես,
այլեւս քաղց չպիտի զգան:_
(^13) _Այն ժամանակ կույսերը պիտի ցնծան երիտասարդների տոնախմբության մեջ,
ծերերը պիտի խնդան։
Նրանց սուգը խնդության պիտի վերածեմ,
իրենց տրտմությունից ուրախ պիտի դարձնեմ նրանց:_
(^14) _Ղեւիի որդի քահանաների հոգիները զմայլանքով պիտի լցնեմ ու արբեցնեմ,
եւ իմ ժողովուրդը պիտի լիանա իմ բարիքներով»,- ասում է Տերը:_
(^15) Այսպես է ասում Տերը.
_«Մի ձայն լսվեց Ռամայում,
ողբ, լաց ու գույժ.
Ռաքելը ողբում էր իր որդիներին,
որդիների համար չէր ուզում մխիթարվել,
քանի որ նրանք չկային»:_
(^16) Այսպես է ասում Տերը.
_«Թող քո անձը դադարի լաց լինելուց,
իսկ քո աչքերը` արտասուքից,
որովհետեւ քո գործերի համար վարձ կա,- ասում է Տերը։-
Նրանք կվերադառնան թշնամիների երկրից,_
(^17) _եւ վերջում քո հույսը կիրականանա,- ասում է Տերը.-
քո որդիները կվերաբնակվեն իրենց սահմաններում:_
(^18) _Ուշադրությամբ լսեցի Եփրեմի այս ողբը. “Խրատեցիր ինձ, Տե՛ր,
ու ես խրատվեցի, բայց չսովորեցի,_


ինչպես մատաղահասակ երինջ:
Դարձրո՛ւ ինձ, եւ ես կդառնամ,
քանզի դու Տերը՝ իմ Աստվածն ես:
(^19) _Իմ գերությունից հետո զղջացի.
երբ խելքի եկա, իմ ամոթալի օրերի համար հոգոց հանեցի
եւ քեզ ցույց տվեցի, որ իմ տղայության պատճառով նախատինք կրեցի”:_
(^20) _Եփրեմն իմ սիրելի որդին է,
գուրգուրելի մանուկը.
հենց որ իմ խոսքը նրա մասին է լինում,
նորից հիշում եմ նրան:
Ահա թե ինչու շտապում եմ օգնել նրան,
անչափ պիտի ողորմեմ նրան»,- ասում է Տերը:_
(^21) _«Պատրաստի՛ր ինքդ քեզ, ո՛վ Սիոն,
արդարության վրե՛ժ խնդրիր, քո սիրտը թող քո
թիկունքի վրա լինի,
ճանապա՛րհ ընկիր,
վերադարձի՛ր, ո՛վ Իսրայելի կույս,
ողբալով դարձի՛ր դեպի քո քաղաքները:_
(^22) _Մինչեւ ե՞րբ պիտի թափառես,
ո՛վ անարգված դուստր.
չէ՞ որ Տերը փրկություն է հաստատել նոր ստեղծած վայրում,
որպեսզի մարդիկ ազատագրված շրջեն այնտեղ»։_
(^23) Այսպես է ասում Զորությունների Տերը` Իսրայելի Աստվածը.
_«Հուդայի երկրում եւ նրա քաղաքներում
երբ վերադարձնեմ նրա գերյալներին,
պիտի կրկնեն այս խոսքը
“Օրհնյա՜լ է Տերն իր արդար ու սուրբ լեռան վրա”։_
(^24) Եվ Հուդայի երկրի բնակիչներն իրենց քաղաքներով ու գործավորներով հանդերձ պիտի հարստանան հոտերով,
(^25) քանզի ես արբեցրի բոլոր ծարավ հոգիներին, բոլոր քաղցած հոգիներին լիացրի: (^26) Ահա թե ինչու արթնացա ու նայեցի,
եւ իմ քունն ինձ համար քաղցրացավ»:
(^27) «Ահա օրեր են գալու,- ասում է Տերը,- ու Իսրայելի տունը եւ Հուդայի տունը սերմանելու եմ մարդու սերնդով եւ
անասունի սերնդով:^28 Ու ինչպես որ հետեւում էի նրանց՝ խլելու եւ կործանելու, քանդելու, կորստյան մատնելու եւ
չարչարելու համար, այդպես էլ պիտի հսկեմ նրանց վրա,- ասում է Տերը,- կառուցելու եւ տնկելու համար:^29 Այն օրերին
այլեւս չեն ասելու. “Հայրերն ազոխ կերան, որդիների ատամներն առան”,^30 այլ յուրաքանչյուրն իր մեղքով պիտի մեռնի,
եւ ով ազոխ է ուտելու, նրա՛ ատամներն են առնելու։
(^31) Ահավասիկ օրեր են գալու,- ասում է Տերը,- երբ նոր ուխտ եմ կապելու Իսրայելի տան հետ եւ Հուդայի տան հետ:
(^32) Ոչ թե ըստ այն ուխտի, որ ես ուխտեցի նրանց հայրերի հետ, երբ բռնեցի նրանց ձեռքից՝ նրանց հանելու
եգիպտացիների երկրից, բայց նրանք իմ ուխտին հավատարիմ չմնացին, ու ես նրանց անտես արեցի,- ասում է Տերը,-
(^33) այլ այս ուխտն է, որ ուխտելու եմ Իսրայելի տան հետ այն օրերից հետո,- ասում է Տերը,- իմ օրենքները նրանց մտքի
մեջ եմ դրոշմելու, դրանք նրանց սրտերի մեջ եմ գրելու, նրանց համար Աստված եմ լինելու, իսկ նրանք ինձ համար լինելու
են ժողովուրդ:^34 Եվ այլեւս ամեն մեկն իր ընկերոջը չի սովորեցնելու, կամ ամեն մեկն իր եղբորը չի ասելու` “Ճանաչի՛ր
Տիրոջը”, քանզի ամենքը՝ նրանց փոքրերից մինչեւ մեծերը, ճանաչելու են ինձ,- ասում է Տերը,- որովհետեւ նրանց
անիրավությունները պիտի ներեմ եւ նրանց մեղքերն այլեւս չպիտի հիշեմ»:
(^35) _Տերը, որ արեւը հաստատեց ցերեկվա լուսավորության,
իսկ լուսինն ու աստղերը` գիշերվա լուսավորության համար,
աղաղակ տվեց ծովին,
ու նրա ալիքները շառաչում են,
նա, որի անունը Տեր Ամենակալ է, այսպես է ասում._
(^36) _«Եթե իմ աչքի առաջ այս օրենքները դադարեն գործելուց,
ապա Իսրայելի ազգն էլ,-
ասում է Տերը,-
իմ աչքի առաջ ընդմիշտ պիտի դադարի ազգ լինելուց»։_
(^37) Այսպես է ասում Տերը.
_«Եթե անգամ երկինքը դեպի վեր բարձրանա,
իսկ երկրի հատակները դեպի վար խոնարհվեն,
ես դարձյալ չեմ անտեսի համայն Իսրայելի ազգին այն ամենի համար,
որ նա կատարեց:_
(^38) Ահա օրեր պիտի գան,- ասում է Տերը,- երբ Անամայելի աշտարակից մինչեւ Անկյան դուռը Տիրոջ համար քաղաք
պիտի շինվի:^39 Եվ դեռ պիտի ձգվի չնափալարը եւ նրանց առջեւով պիտի երկարի մինչեւ Գարեբի բլուրը՝ այն բոլորելով
ընտիր քարերից շինված պատով:^40 Փաքադիմի ու Մոխիրների ողջ ձորը, ողջ Սարեմոթը, մինչեւ Կեդրոնի ձորը, մինչեւ
արեւելյան կողմի Ձիերի դռան անկյունը պետք է դառնան Տիրոջ սրբությունը, եւ այս բոլորը այլեւս չեն հափշտակվելու եւ
չեն ավերվելու մինչեւ հավիտենություն»։

