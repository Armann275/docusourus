
Լավ հովիվը
(^1) «Ճշմարիտ, ճշմարիտ եմ ասում ձեզ, ով ոչխարների փարախը դռնով չի մտնում, այլ ուրիշ տեղով է բարձրանում,
նա գող է եւ ավազակ.^2 իսկ ով դռնով է մտնում, հովիվն է ոչխարների։ 3 Դռնապանը նրա համար բացում է դուռը, եւ
ոչխարները լսում են նրա ձայնը. նա իր ոչխարներին անուններով է կանչում եւ նրանց դուրս է հանում։ 4 Եվ երբ իր բոլոր
ոչխարներին հանում է, նրանց առջեւից է գնում, իսկ ոչխարներն էլ հետեւում են նրան, որովհետեւ ճանաչում են նրա
ձայնը։ 5 Օտարի հետեւից չեն գնում, այլ փախչում են նրանից, որովհետեւ չեն ճանաչում օտարների ձայնը»։
(^6) Հիսուսը նրանց այս առակն ասաց, իսկ նրանք չէին իմանում, թե ի՛նչ էր նա իրենց ասում։ 7 Հիսուսը նրանց դարձյալ
ասաց. «Ճշմարիտ, ճշմարիտ եմ ասում ձեզ, որ ես եմ ոչխարների դուռը։ 8 Բոլոր նրանք, որ ինձնից առաջ եկան, գողեր
էին ու ավազակներ, ուստի ոչխարները նրանց չլսեցին։ 9 Ես եմ դուռը. եթե մեկն իմ միջով մտնի, կփրկվի. կմտնի ու կելնի
եւ ճարակելու բան կգտնի։ 10 Գողը գալիս է միայն գողանալու, սպանելու եւ կորստյան մատնելու նպատակով. ես եկա,
որպեսզի կյանք ունենան, կյանք՝ իր լիության մեջ։
(^11) Ես եմ բարի հովիվը. բարի հովիվն իր կյանքն է տալիս ոչխարների համար։ 12 Իսկ վարձկանը, որ հովիվ չէ, եւ
ոչխարներն էլ իրենը չեն, երբ իմանում է, որ գայլը գալիս է, թողնում է ոչխարներին ու փախչում։ Եվ գայլը հափշտակում
է նրանց ու ցրում.^13 քանզի վարձկան է եւ ոչխարների համար հոգ չի տանում։ 14 Ես եմ բարի հովիվը. ճանաչում եմ իմ
ոչխարներին ու ճանաչվում նրանցից։ 15 Ինչպես Հայրն է ինձ ճանաչում, ես էլ ճանաչում եմ Հորը եւ իմ կյանքը կտամ իմ
ոչխարների համար։ 16 Ես այլ ոչխարներ էլ ունեմ, որոնք այս փարախից չեն. նրանց եւս պետք է այստեղ բերեմ, եւ իմ ձայնը
պիտի լսեն, ու պիտի լինեն մեկ հոտ եւ մեկ հովիվ։ 17 Այն բանի համար է իմ Հայրը սիրում ինձ, որ ես իմ կյանքն եմ տալիս,
որպեսզի վերստին այն վերցնեմ։ 18 Այն ինձնից ոչ ոք չի վերցնի, այլ ես ինքս եմ այն տալիս. իշխանություն ունեմ այն
տալու եւ իշխանություն ունեմ վերստին այն վերցնելու. այս պատվերն իմ Հորից ստացա»։
(^19) Այս խոսքերի պատճառով հրեաների մեջ դարձյալ պառակտում առաջացավ։ 20 Եվ նրանցից շատերն ասում էին.
«Նրա մեջ դեւ կա, եւ այդ պատճառով էլ մոլեգնում է. ինչո՞ւ եք նրան լսում»։ 21 Ոմանք էլ ասում էին. «Սրանք դիվահարի
խոսքեր չեն, մի՞թե դեւը կարող է կույրի աչքերը բանալ»։
(^22) Այն ժամանակ Երուսաղեմում տաճարի Նավակատիքի տոնն էր. ձմեռ էր։ 23 Հիսուսը շրջում էր տաճարի մեջ՝
Սողոմոնի սրահում։ 24 Հրեաները նրա շուրջը հավաքվեցին ու ասացին. «Մինչեւ ե՞րբ մեր հոգին պիտի հանես. եթե դու
ես Քրիստոսը, համարձակ ասա՛ մեզ»։ 25 Հիսուսը պատասխանեց նրանց. «Ձեզ ասացի, եւ ինձ չեք հավատում. այն
գործերը, որ ես անում եմ իմ Հոր անունով, դրանք վկայում են իմ մասին։ 26 Բայց դուք չեք հավատում, որովհետեւ իմ
ոչխարներից չեք.^27 իմ ոչխարներն իմ ձայնը լսում են, ես ճանաչում եմ նրանց, եւ նրանք իմ հետեւից են գալիս։ 28 Արդ, ես
նրանց հավիտենական կյանք կտամ, եւ նրանք հավիտյան չեն կորչի, ու ոչ ոք նրանց իմ ձեռքից չի հափշտակի։ 29 Իմ
Հայրը, որ նրանց ինձ տվեց, ամենքից մեծ է. իմ Հոր ձեռքից ոչ ոք չի կարող հափշտակել նրանց։ 30 Ես եւ իմ Հայրը մի ենք»։
(^31) Հրեաները դարձյալ քարեր վերցրին, որ նրան քարկոծեն։ 32 Հիսուսը պատասխանեց նրանց. «Բազում բարի գործեր
ցույց տվեցի ձեզ իմ Հորից. դրանցից ո՞ր մեկի համար եք ինձ քարկոծում»։ 33 Հրեաները նրան պատասխանեցին. «Քեզ
ոչ թե բարի գործի, այլ հայհոյության համար ենք քարկոծում, քանզի դու մարդ ես, բայց ինքդ քեզ Աստծու տեղ ես դնում»։
(^34) Հիսուսը նրանց պատասխանեց. «Ձեր Օրենքում գրված չէ՞. _“Ես ասացի, թե աստվածներ եք”_ (Սաղ. 81(82).6)։ 35 Իսկ
եթե աստվածներ է կոչում նրանց, որոնց ուղղված էր Աստծու խոսքը (եւ հնարավոր չէ, որ Գիրքը ջնջվի),^36 եւ ում Հայրը
սրբացրեց ու աշխարհ ուղարկեց, դուք ասում եք, թե՝ հայհոյում ես, նրա՞ համար, որ ասացի՝ Աստծու Որդին եմ։ 37 Եթե
Հորս գործերը չեմ անում, ինձ մի՛ հավատացեք։ 38 Իսկ եթե անում եմ, թե ինձ էլ չեք հավատում, գործերի՛ն հավատացեք,
որպեսզի իմանաք ու ճանաչեք, որ Հայրն իմ մեջ է, եւ ես՝ Հոր մեջ»։
(^39) Դարձյալ ուզում էին նրան բռնել, բայց նա դուրս պրծավ նրանց ձեռքից։ 40 Եվ վերստին գնաց Հորդանանի մյուս
կողմը, որտեղ նախկինում Հովհաննեսն էր բնակվում եւ մկրտում. եւ Հիսուսն այնտեղ էլ մնում էր։ 41 Շատերը նրա մոտ
եկան եւ ասում էին. «Հովհաննեսը որեւէ նշան չարեց, բայց այն ամենը, որ Հովհաննեսն ասել էր նրա մասին, ճշմարիտ
էր»։ 42 Եվ այնտեղ շատերը հավատացին նրան։

