
(^1) _Սաղմոս Դավթի
Տե՜ր, քեզ պիտի խոստովանեմ իմ ողջ սրտով,
Սաղմոս պիտի երգեմ քեզ հրեշտակների առջեւ,
Որովհետեւ լսեցիր բերանիս խոսքերը։_
(^2) _Պիտի երկրպագեմ քո սուրբ տաճարում
Եվ խոստովանեմ անունդ
Քո ողորմության եւ ճշմարտության համար.
Ամեն ինչում մեծարեցիր քո սուրբ անունը։_
(^3) _Որ օրը քեզ աղոթեմ, լսի՛ր ինձ շուտով
Եվ բազմացրո՛ւ հոգուս զորությունները։_
(^4) _Աշխարհի բոլոր թագավորները
Քեզ պիտի խոստովանեն,
Որովհետեւ լսեցին քո բերանի խոսքերը_
(^5) _Եվ պիտի օրհնեն քո ճամփաները։
Քանզի մեծ է փառքը Տիրոջ,_
(^6) _Քանզի բարձր է Տերը,
Տեսնում է խոնարհներին,
Հպարտներին՝ հեռվից ճանաչում։_
(^7) _Եթե ընթանամ նեղությունների միջով,
Կփրկես ինձ թշնամու բարկությունից.
Ձեռքդ կպարզես, եւ քո աջը կփրկի ինձ,_
(^8) _Եվ իմ փոխարեն Տերը կհատուցի։
Քո ողորմությունը հավերժ է, Տե՜ր,
Մի՛ անտեսիր ձեռքիդ գործերը։_
