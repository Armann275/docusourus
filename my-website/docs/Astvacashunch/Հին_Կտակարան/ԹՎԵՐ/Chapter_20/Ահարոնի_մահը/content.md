
Կադեսի դեպքերը։ Ջուր ապառաժից
( Ելք 17.1-7)
(^1) Իսրայելի որդիները ողջ ժողովրդով առաջին ամսին եկան Սինայի անապատ, եւ ժողովուրդը բանակեց Կադեսում։
Մարիամը վախճանվեց այնտեղ ու այնտեղ էլ թաղվեց։
(^2) Այնտեղ խմելու ջուր չկար ժողովրդի համար, ուստի ելան Մովսեսի եւ Ահարոնի դեմ։ 3 Ժողովուրդը, Մովսեսի դեմ
գանգատվելով, ասում էր. «Ավելի լավ կլիներ, եթե մենք էլ մեռնեինք, երբ Տիրոջ առջեւ կոտորվում էին մեր եղբայրները։
(^4) Ինչո՞ւ Տիրոջ ժողովրդին բերեցիք այս անապատը, որ կոտորվենք մենք ու մեր անասունները։ 5 Ինչո՞ւ հանեցիք մեզ
եգիպտացիների երկրից, որ գանք հասնենք այս չար տեղը, որտեղ ո՛չ սերմ կլինի ցանել, ո՛չ թզենի կա, ո՛չ խաղողի


այգիներ, ո՛չ նռնենիներ եւ ո՛չ էլ խմելու ջուր»։ 6 Մովսեսն ու Ահարոնը ժողովրդի մոտից գնացին Վկայության խորանի
դուռը եւ երեսնիվայր ընկան գետնին։ Եվ Տիրոջ փառքը երեւաց նրանց։

(^7) Տերը խոսեց Մովսեսի հետ եւ ասաց. (^8) «Վերցրո՛ւ գավազանը, դու եւ քո եղբայր Ահարոնը ժողովրդին հավաքե՛ք, եւ
նրանց ներկայությամբ խոսե՛ք այդ ապառաժի հետ, եւ նա կտա իր ջուրը։ Այդ ապառաժից ջուր կհանեք եւ կխմեցնեք
ժողովրդին ու նրանց անասուններին»։ 9 Մովսեսը վերցրեց Տիրոջ առջեւ գտնվող գավազանը, ինչպես Տերն էր հրամայել
իրեն։ 10 Մովսեսն ու Ահարոնը ժողովրդին հավաքեցին ապառաժի դիմաց։ Եվ նրանց ասաց. «Լսե՛ք ինձ, անհավաննե՛ր,
հնարավո՞ր է, որ այս ապառաժից ձեզ համար ջուր հանենք»։ 11 Եվ Մովսեսը, իր ձեռքը բարձրացնելով, երկու անգամ
հարվածեց ապառաժին։ Առատ ջուր բխեց, եւ ժողովուրդն ու անասունները խմեցին։
(^12) Տերն ասաց Մովսեսին ու Ահարոնին. «Քանի որ դուք ինձ չհավատացիք, որ ցույց տաք իմ սրբությունն Իսրայելի
որդիների առջեւ, ուստի դուք այդ ժողովրդին չեք առաջնորդի այն երկիրը, որ դրանց եմ տվել»։ 13 Այդ աղբյուրը կոչվեց
Հակառակության ջուր [* _Մե-Մերիվա_ ], որովհետեւ Իսրայելի որդիները գանգատվեցին Տիրոջ առջեւ, որը հայտնեց
նրանց իր սրբությունը։
(^14) Մովսեսը Կադեսից պատգամավորներ ուղարկեց Եդովմի արքայի մոտ եւ ասաց. «Այսպես է ասում քո եղբայր
Իսրայելը. “Դու ինքդ տեղյակ ես այն բոլոր նեղություններին, որ կրեցինք մենք,^15 թե ինչպես մեր հայրերը գնացին
Եգիպտոս, որտեղ պանդուխտ եղանք երկար ժամանակ, թե եգիպտացիներն ինչքան չարչարեցին մեզ ու մեր հայրերին։
(^16) Մենք բողոք բարձրացրինք Տիրոջ առջեւ, նա լսեց մեր ձայնը եւ հրեշտակ ուղարկելով՝ հանեց մեզ Եգիպտոսից։ Եվ հիմա
մենք Կադես քաղաքում ենք՝ քո երկրի սահմանների մոտ։ 17 Արդ, թույլ տուր անցնենք քո երկրով։ Մենք ո՛չ քո դաշտերով
կանցնենք, ո՛չ քո այգիներով, ո՛չ իսկ ջուր կխմենք քո ջրհորներից։ Արքունի ճանապարհներով կգնանք, աջ կամ ձախ
չենք շեղվի, մինչեւ որ դուրս գանք քո սահմաններից”»։ 18 Եդովմի արքան նրան ասաց. «Իմ երկրով չեք անցնի, այլապես
պատերազմի կելնեմ ձեր դեմ»։ 19 Իսրայելի որդիները նրան ասացին. «Թո՛ւյլ տուր լեռան մոտով անցնենք։ Եթե մենք ու
մեր հոտերը խմենք քո ջրից, քեզ դրա գինը կտանք։ Մենք շատ բան չենք պահանջում, թող անցնենք լեռան մոտով»։
(^20) Նա պատասխանեց. «Չեք անցնի իմ երկրով»։ Եվ Եդովմը նրանց դեմ ելավ մեծ ամբոխով ու հզոր ձեռքով։ 21 Եդովմը
չցանկացավ Իսրայելին ճանապարհ տալ իր սահմանների միջով, ուստի Իսրայելը խուսափեց նրանից։ 22 Եվ Իսրայելի
որդիները, ողջ ժողովրդով Կադեսից մեկնելով, եկան Հովր լեռը։
(^23) Տերը Հովր լեռան վրա՝ եդովմացիների երկրի սահմանի մոտ, խոսեց Մովսեսի ու Ահարոնի հետ եւ ասաց.
(^24) «Ահարոնը թող միանա իր ժողովրդին, որովհետեւ նա չի մտնելու այն երկիրը, որ ես տվել եմ Իսրայելի որդիներին,
որովհետեւ դուք ինձ բարկացրիք Հակառակության ջրի մոտ։ 25 Դու վերցրո՛ւ Ահարոնին ու նրա որդի Եղիազարին եւ
ամբողջ ժողովրդի ներկայությամբ բարձրացրո՛ւ Հովր լեռը։ 26 Ահարոնի վրայից հանի՛ր նրա պատմուճանը եւ այն
հագցրո՛ւ նրա որդի Եղիազարին, եւ Ահարոնն այնտեղ թող մեռնի ու միանա իր նախնիներին»։ 27 Մովսեսն արեց այնպես,
ինչպես Տերն էր հրամայել իրեն. նա ամբողջ ժողովրդի ներկայությամբ Ահարոնին բարձրացրեց Հովր լեռը,^28 նրա վրայից
հանեց նրա հագուստները եւ դրանք հագցրեց նրա որդի Եղիազարին։ 29 Ահարոնը մահացավ լեռան գագաթին, իսկ
Մովսեսն ու Եղիազարը իջան լեռից։ 30 Ամբողջ ժողովուրդը տեսավ, որ վախճանվեց Ահարոնը, եւ Իսրայելի ողջ տունը
երեսուն օր ողբաց Ահարոնին։
