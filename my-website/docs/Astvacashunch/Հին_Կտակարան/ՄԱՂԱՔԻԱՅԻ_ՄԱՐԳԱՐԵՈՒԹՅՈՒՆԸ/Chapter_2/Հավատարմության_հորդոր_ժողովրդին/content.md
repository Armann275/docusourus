
Հավատարմության հորդոր քահանաներին
(^1) «Եվ արդ, այս է իմ պատվերը ձեզ, ո՛վ քահանաներ։ 2 Եթե չլսեք եւ ձեր սրտում չդնեք փառք տալ իմ անվան,- ասում
է Ամենակալ Տերը,- ձեզ վրա անեծք կուղարկեմ եւ կանիծեմ ձեր օրհնությունը, կնզովեմ այն եւ կցրեմ ձեր
օրհնությունները, եւ չի լինի ձեր մեջ, քանի որ դուք ձեր սրտում չդրեցիք։ 3 Ահա ես ձեզ թիկունք կդարձնեմ եւ աղբ շաղ
կտամ ձեր երեսին, ձեր տոների աղբը եւ դրանով կվերացնեմ ձեզ։ 4 Եվ կիմանաք, որ ես ուղարկեցի ձեզ այն պատվերը,
որ իմ ուխտը ղեւտացիների հետ է,- ասում է Ամենակալ Տերը։ 5 Նրա հետ իմ ուխտը կյանքի եւ խաղաղության ուխտ է.
ես նրան երկյուղ տվեցի՝ երկնչելու ինձանից եւ խորշելու իմ անունից։ 6 Ճշմարտության օրենքն էր նրա բերանում, եւ
անիրավություն չգտնվեց նրա շուրթերին, խաղաղ եւ ուղիղ ընթացավ ինձ հետ եւ շատերին անիրավությունից դարձրեց։
(^7) Քահանայի շուրթերը գիտություն պիտի պահպանեն, եւ նրա բերանից օրենք պիտի փնտրեն, քանի որ Ամենակալ
Տիրոջ պատգամաբեր է։ 8 Իսկ դուք խոտորվեցիք ճանապարհից, շատերին տկարացրիք օրենքով եւ ապականեցիք Ղեւիի
ուխտը,- ասում է Ամենակալ Տերը։ 9 Եվ ես ձեզ լքված եւ արհամարհված դարձրի բոլոր ազգերի մեջ, քանի որ չպահեցիք
իմ ճանապարհները, այլ օրենքով աչառություն էիք անում»։
(^10) Չէ՞ որ դուք բոլորդ մի Հայր ունեք. մի Աստված չստեղծե՞ց ձեզ, ինչո՞ւ է, որ յուրաքանչյուրդ թույլ եք տալիս ձեր
եղբորը՝ պղծելու ձեր հայրերի ուխտը։ 11 Անարգեց Հուդան, գարշություններ կատարվեցին Իսրայելում եւ Երուսաղեմում,
որովհետեւ Հուդան պղծեց Տիրոջ սրբությունները նրանց ձեռքով, որոնց սիրեց եւ հարեց օտար աստվածներին։ 12 Տերը
կկործանի այն մարդուն, որը կանի դա, մինչեւ որ հալածվի Հակոբի վրաններից եւ Ամենակալ Տիրոջը զոհեր
մատուցողների միջից։ 13 Եվ ինչ որ ես ատում էի, այն էիք անում. ծածկեցիք իմ սեղանն արցունքներով, նեղությունների
լացով ու հեծությամբ։ Արժե՞ արդյոք դարձյալ նայել ձեր զոհերին եւ կամ ընդունել ձեր ձեռքից։ 14 Ասացիք՝ ինչո՞ւ։ Քանի
որ Տերն ուխտ կնքեց քո եւ քո երիտասարդության կնոջ միջեւ, որին թողեցիր. նա էր քո ուխտի ամուսինն ու կինը։ 15 Եվ
ուրիշ մեկը չարեց, այլ նրա հոգու հատորն է։ Բայց ասացիք. «Ուրիշ ի՞նչ է փնտրում Աստված, եթե ոչ զավակ»։
Պահպանե՛ք ձեր հոգիները, եւ քո երիտասարդության կնոջը մի՛ լքիր,^16 բայց եթե ատելու պատճառով արձակես,- ասում
է Տերը՝ Իսրայելի Աստվածը,- ամբարշտությունը կծածկի քո մտքերը,- ասում է Ամենակալ Տերը,- պահպանե՛ք ձեր
հոգիները եւ մի՛ լքեք։
(^17) Դուք, որ բարկացնում եք Աստծուն ձեր խոսքերով եւ ասում՝ «Ինչո՞վ բարկացրինք նրան». երբ ասում էիք, թե՝
«Ամեն ոք, ով չարն է գործում, բարի է համարվում Տիրոջ առաջ, եւ հենց այդ հավանեց նա. ո՞ւր է արդարության
Աստվածը»։

