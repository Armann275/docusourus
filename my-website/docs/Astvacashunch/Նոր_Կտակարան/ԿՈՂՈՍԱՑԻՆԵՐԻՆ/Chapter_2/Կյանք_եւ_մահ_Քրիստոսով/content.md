
(^1) Ուզում եմ, որ դուք գիտենաք, թե ինչպիսի նեղություն եմ կրում ձեր եւ լավոդիկեցիների համար, ինչպես նաեւ բոլոր
նրանց համար, ովքեր ինձ չեն տեսել անձնապես,^2 որպեսզի նրանց սրտերը մխիթարվեն՝ միանալով սիրով, եւ կատարյալ
իմաստություն ձեռք բերեն՝ ամբողջական հարստությամբ, ճանաչելով Աստծու խորհուրդը, որ հայտնված է Քրիստոս
Հիսուսով,^3 որի մեջ պահված են գիտության ու իմաստության բոլոր գանձերը։ 4 Սա ասում եմ, որ ոչ ոք ձեզ չմոլորեցնի
հրապուրիչ խոսքերով,^5 որովհետեւ, թեեւ հեռու եմ մարմնով, բայց հոգով ձեզ հետ եմ. ուրախանում եմ, երբ տեսնում եմ
ձեր կանոնավոր ընթացքը եւ Քրիստոս Հիսուսի հանդեպ ունեցած ձեր ամուր հավատը։


Կյանքի լիությունը Քրիստոսով
(^6) Ինչպես ընդունեցիք Քրիստոս Հիսուսին՝ Տիրոջը, շարունակե՛ք ընթանալ նրանով՝ 7 արմատավորված ու շինված
նրա վրա եւ հաստատված այն հավատի մեջ, որ ուսանեցիք՝ անդադար նրան գոհություն հայտնելով։
(^8) Զգո՛ւյշ եղեք, որ որեւէ մեկը ձեզ չհրապուրի իմաստասիրական տեսություններով եւ սնոտի խաբեությամբ, որոնք
մարդկային ավանդության ու բնության տարերային ուժերի վրա են հիմնված եւ ոչ թե Հիսուս Քրիստոսի ճշմարիտ
վարդապետության,^9 որովհետեւ Քրիստոսի մեջ է մարմնապես բնակվում Աստվածության ամբողջ լիությունը։ 10 Դուք էլ
նրանով լցվեցիք, որ գլուխն է ամեն իշխանության ու պետության։ 11 Նրանով թլփատվեցիք հավատով՝ անձեռագործ
թլփատությամբ, Քրիստոսի թլփատությամբ՝ մերկանալով մեղանչական մարմնից,^12 Մկրտվելով թաղվեցիք նրա հետ,
դրանով էլ նրա հետ հարություն առաք՝ Աստծու զորությանը հավատալով, որ նրան հարություն տվեց մեռելներից։
(^13) Նրա հետ Աստված կենդանացրեց նաեւ ձեզ, որ մի ժամանակ մեռած էիք ձեր մեղքերի եւ մարմնի անթլփատության
պատճառով։ Աստված ներեց մեր բոլոր հանցանքները 14 եւ ջնջեց մեր օրինազանցության համար մեր դեմ արձակված
դատավճռի ձեռագիրը, վերացրեց այն մեջտեղից եւ մեխեց խաչափայտին։ 15 Իշխանություններին ու պետություններին
զինաթափ արեց, հրապարակավ խայտառակեց՝ նրանց պարտության մատնելով Քրիստոսի միջոցով՝ նրա հարության
ժամանակ։
(^16) Ուստի ոչ ոք ձեզ թող չդատապարտի ուտելու կամ խմելու, տոնական օրերի, նորալուսնի կամ շաբաթի հարցում,
(^17) որոնք գալիքի ստվերներն են, իսկ մարմինը Քրիստոսն է։ 18 Չլինի թե որեւէ մեկը ձեզ խաբի կեղծ խոնարհությամբ,
հրեշտակների պաշտամունքով, դատարկ բանի հետեւելով, անտեղի հպարտանալով մարմնական մտածումներով։
(^19) Այդպիսի մեկը կապ չունի գլխի՝ Քրիստոսի հետ, որից ամբողջ մարմինը, հոդերով ու խաղերով կապված ու միացած,
ստանում է իր աճումը, որ Աստծուց է։
(^20) Եթե մեռաք Քրիստոսի հետ եւ բնության տարերային ուժերի իշխանությունից դուրս եկաք, ինչո՞ւ եք այս
աշխարհում ապրողների նման հետեւում մարդկանց կողմից տրված պատվիրաններին ու վարդապետություններին.
(^21) «Մի՛ մոտեցիր, մի՛ ճաշակիր, մի՛ դիպչիր», (^22) բաներ, որոնք նախատեսված են սպառման համար, (^23) որոնք
իմաստության համբավ ունեն՝ ինքնակամ պաշտամունքով, խոնարհությամբ, մարմնի խստակեցությամբ, բայց արժեք
չունեն եւ ծառայում են մարմինը բավարարելուն։
