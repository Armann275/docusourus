
(^1) _Երանելի է այն մարդը,
Որ չհետեւեց ամբարիշտների խորհրդին
Եվ չգնաց մեղավորների ճանապարհով
Եվ չնստեց չարակամների աթոռին։_
(^2) _Այլ նրա կամքը Տիրոջ օրենքների համաձայն է,
Եվ նրա օրենքների մասին է խորհում գիշեր ու ցերեկ։_
(^3) _Նա ջրի հոսանքի վրա տնկված ծառի է նման,
Որն իր պտուղը ժամանակին կտա.
Նրա տերեւը չի թափվի,
Եվ ամեն ինչ, որ կատարի,
Կհաջողվի նրան։_
(^4) _Բայց այդպես չեն ամբարիշտները,
Ո՛չ, այլ նման են քամուց քշված
Եվ երկրի երեսից սրբված հողմափոշու։_
(^5) _Դրա համար ամբարիշտները
Հարություն չեն առնի դատաստանի համար,
Ոչ էլ մեղավորները արդարների ժողովում կլինեն։_
(^6) _Որովհետեւ Տերը ճանաչում է
Արդարների ճանապարհը,
Մինչդեռ ամբարիշտների ճանապարհները կկորչեն։_
