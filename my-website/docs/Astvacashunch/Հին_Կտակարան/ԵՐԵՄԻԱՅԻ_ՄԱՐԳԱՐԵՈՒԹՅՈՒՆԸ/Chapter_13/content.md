
Փտած գոտու դասը
(^1) Այսպես է ասում Տերը. «Գնա՛, քեզ համար ձե՛ռք բեր կտավե գոտի, փաթաթի՛ր մեջքիդ, բայց ջրի միջով չանցնես»։
(^2) Հետեւելով Տիրոջ խոսքին՝ ես ձեռք բերեցի մի գոտի ու փաթաթեցի մեջքիս։ 3 Տերը, խոսքը կրկին ինձ ուղղելով, ասաց.
(^4) «Այդ գոտին, որ ձեռք բերեցիր, հանի՛ր քո մեջքից, վեր կաց գնա՛ Եփրատի ափը եւ դա թաքցրո՛ւ այնտեղ՝ ժայռի
խոռոչում»։ 5 Ես գնացի եւ այն թաքցրի Եփրատի ափին, ինչպես պատվիրել էր ինձ Տերը։ 6 Եվ ահա շատ օրեր անց Տերն
ինձ ասաց. «Վեր կաց գնա՛ Եփրատի ափը եւ վերցրո՛ւ այն գոտին, որը հրամայեցի քեզ այնտեղ թաքցնել»։
(^7) Գնացի Եփրատ գետի ափը, փորեցի եւ վերցրի գոտին այնտեղից, որտեղ այն թաղել էի. բայց ահա գոտին փտել էր
եւ ոչ մի բանի պիտանի չէր։ 8 Տերը, խոսքն ինձ ուղղելով, ասաց.^9 այսպես է ասում Տերը. «Այդպես էլ ապականելու եմ
Հուդայի հպարտությունը եւ Երուսաղեմի հպարտությունը,^10 քաղաքն ու իմ չար ժողովրդին, որոնք չէին ուզում ականջ
դնել իմ խոսքերին, որոնք գնում են իրենց չար սրտերի ցանկությամբ, ընթանում են օտար աստվածների հետեւից,
որպեսզի ծառայեն նրանց եւ երկրպագեն. նրանք պիտի դառնան այդ գոտու պես, որը ոչ մի բանի պիտանի չէ։ 11 Ինչպես
որ գոտին պատում է մարդու մեջքը, այդպես իմ շուրջը պատեցի Իսրայելի ամբողջ տունը եւ Հուդայի ամբողջ տունը,-
ասում է Տերը,- որպեսզի նրանք ինձ համար դառնան անվանի ժողովուրդ եւ պարծանք ու փառք. բայց նրանք չլսեցին
ինձ»։
(^12) «Այդ ժողովրդին կհայտնես այդ պատգամը. այսպես է ասում Տերը՝ Իսրայելի Աստվածը. “Ամեն տիկ գինով պետք
է լցվի։ Եվ եթե այնպես լինի, որ քեզ ասեն. “Մի՞թե մենք չենք հասկանում ու չգիտենք, որ ամեն մի տիկ գինով պիտի
լցվի”,^13 ապա կասես նրանց. այսպես է ասում Տերը. “Ահա ես պիտի լցնեմ ու հարբեցնեմ այդ երկրի բոլոր բնակիչներին
եւ թագավորներին՝ Դավթի որդիներին, որոնք նստում են նրա աթոռին, քահանաներին ու մարգարեներին, Հուդայի ու
Երուսաղեմի բոլոր բնակիչներին։ 14 Ցրելու եմ դրանց՝ մարդուն իր եղբոր, հորն իր զավակների հետ,- ասում է Տերը.- չեմ
գթալու եւ չեմ խնայելու, առանց ողորմելու բնաջնջելու եմ դրանց”»։
(^15) _Լսե՛ք, ունկնդի՛ր եղեք եւ մի՛ հպարտացեք,
քանզի Տերը խոսեց։_
(^16) _Տիրոջը՝ ձեր Աստծուն, փա՛ռք տվեք,
քանի դեռ խավարը չի պատել,
եւ ձեր ոտքերը խավար լեռների վրա չեն սայթաքել։
Լույս պիտի ակնկալեք,
իսկ այնտեղ մահվան ստվերներ են.
ձեզ դնելու են խավարի մեջ։_
(^17) _Եվ եթե չլսեք նրան,
ձեր հոգու խորքում լաց պիտի լինեք թշնամիների երեսից,
արցունքը պիտի խեղդի ձեզ,
ձեր աչքերից արտասուք պիտի թափվի,
որովհետեւ կործանվեց Տիրոջ հոտը։_
(^18) _Թագավորին ու բռնացող իշխաններին ասացե՛ք.
«Խոնարհվե՛ք ու գետնի՛ն նստեք,
քանի որ ձեր փառքի պսակն ընկավ ձեր գլուխներից։_
(^19) _Հարավի կողմի քաղաքները փակվեցին,
եւ ոչ ոք չկա, որ բաց անի._


Հուդան գերվեց ամբողջական գերությամբ՝
կատարելապես հատուցելով»։
(^20) _«Բարձրացրո՛ւ քո աչքերը, Երուսաղե՛մ,
եւ նայի՛ր հյուսիսից հարձակվողներին.
ո՞ւր է այն հոտը, որ տրվեց քեզ,
քո փառավոր ոչխարներն ո՞ւր են։_
(^21) _Երբ քեզնից պահանջեն,
այն ժամանակ ի՞նչ պատասխան ես տալու.
դու ինքդ սովորեցրիր նրանց, որ իշխեն քեզ վրա։
Մի՞թե երկունքի ցավերը չեն բռնելու քեզ,
ինչպես ծննդկան կնոջը։_
(^22) _Եվ եթե քո սրտում ասես՝ “Ինչո՞ւ այս բանը պատահեց ինձ հետ”,
ապա դա եղավ քո բազում անիրավությունների պատճառով,
քանի որ քո կրունկները բացվեցին քո հետեւից՝
խայտառակելով քեզ։_
(^23) _Թե որ հնդիկը փոխի իր մաշկը, ընձառյուծը՝ իր պուտերը,
դուք էլ կկարողանաք բարություն անել,
դուք, որ սովորել եք չարիք գործել։_
(^24) _Ես ցրելու եմ նրանց՝
անապատում հողմակոծ խռիվի նման։_
(^25) _Ինձ չհավանելուդ համար այդ է քո մասն ու բաժինը,
քանի որ մոռացար ինձ եւ հույսդ սուտ աստվածների վրա դրեցիր։_
(^26) _Ես պիտի մերկացնեմ քո հետեւը՝
փեշդ քաշելով քո գլխին ու երեսին,
որ երեւան քո ամոթույքը,_
(^27) _քո շնությունն ու վրնջյունը, դու, որ քո պոռնկությամբ խորթացար ինձնից։
Ես տեսա քո գարշելի կուռքերը բագիններում ու անդաստաններում։
Վա՜յ քեզ, Երուսաղե՛մ,
որ իմ հետեւից գալով՝ չես մաքրվելու։
Մինչեւ ե՞րբ ես այդպես մնալու»։_
