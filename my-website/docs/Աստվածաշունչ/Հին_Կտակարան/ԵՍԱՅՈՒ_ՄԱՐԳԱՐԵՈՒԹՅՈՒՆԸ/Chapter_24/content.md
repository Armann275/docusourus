
Ամբարտավան ժողովուրդը պիտի խոնարհվի
(^1) _Տերը կործանելու է աշխարհը,
ավերելու եւ ամայացնելու է այն
ու ցանուցիր է անելու նրա բնակիչներին։_
(^2) _Նույն բախտին պիտի արժանանան ժողովուրդը եւ քահանան,
ծառան եւ տերը,
աղախինը եւ տիրուհին,_


_գնողն ու վաճառողը,
փոխատուն եւ փոխառուն,
պարտապանը եւ պարտատերը։_

(^3) _Ամբողջովին պիտի ավերվի երկիրն ու
պիտի կողոպտվի,
քանի որ Տերն իր բերանով ասաց._
(^4) _«Սո՛ւգ արա, որովհետեւ երկիրը կործանվեց,
երկրագունդն ավերվեց ու ամայացավ,
երկրի բարձունքները սուգ առան»։_
(^5) _Երկիրն իր բնակիչներով մեղանչեց,
քանզի զանց առան Տիրոջ օրենքները,
խեղաթյուրեցին նրա պատվիրանները
եւ դրժեցին հավիտենական ուխտը։_
(^6) _Այդ պատճառով նզովքը պիտի ուտի երկիրը,
որովհետեւ նրա բնակիչները մեղք գործեցին։
Դրա համար էլ նրա բնակիչները տնանկ պիտի դառնան,
եւ սակավաթիվ մարդիկ են կենդանի մնալու։_
(^7) _Պիտի սգա գինին,
պիտի սգա այգին,
խրախճանքով տարվածները բոլորը հոգոց պիտի հանեն։_
(^8) _Թմբուկների ցնծությունը դադարեց,
ամբարիշտների հպարտությունն ու մեծությունը տեղի տվեցին,
քնարների ձայները լռեցին։_
(^9) _Գինին խմելով՝ չեն երգում այլեւս,
ցքին դառնության փոխվեց նրանց համար։_
(^10) _Բոլոր քաղաքներն ավերակ դարձան,
ապարանքների դռները փակ մնացին,
որովհետեւ ներս մտնող չկար։_
(^11) _Ամեն, ամեն տեղ գինու վրա ողբացե՛ք.
ամեն ուրախություն լռեց,
վերացավ ողջ երկրի ցնծությունը։_
(^12) _Ավերակ քաղաքները պիտի լքվեն,
կանգուն մնացած ապարանքները պիտի կործանվեն։_
(^13) _Այս ամենը պիտի կատարվի երկրի վրա, հեթանոսների մեջ։
Ինչպես ճռաքաղ են անում ձիթենին,
այդպես ճռաքաղ պիտի անեն եւ նրանց։
Եվ երբ այգեկութը դադարի,_
(^14) _նրանք բարձրաձայն պիտի աղաղակեն։_
_Իսկ երկրի վրա կենդանի մնացածները
միահամուռ պիտի ուրախանան Տիրոջ փառքով,
եւ ծովի ջրերը պիտի հուզվեն։_
(^15) _Դրա համար էլ Տիրոջ փառքը պիտի պարուրի ծովի կղզիները,
եւ Տիրոջ անունը պիտի փառավորվի։
Ո՛վ Տեր, Աստվա՛ծ Իսրայելի,_
(^16) _երկրի ծայրերից հրաշալի բաներ լսեցինք.
«Հո՛ւյս բարեպաշտին».
եւ թող ասեն.
«Ինձ համար է իմ խորհուրդը,
իմ խորհուրդն ինձ եւ յուրայիններիս համար է»։
Վա՜յ նրանց, որոնք արհամարհում են,
արհամարհելով արհամարհում են օրենքները։_
(^17) _Ահը, գուբը եւ որոգայթը ձեզ վրա,
ո՛վ երկրի բնակիչներ։_
(^18) _Ով ահից փախչի, թող ընկնի գուբը,
եւ ով ելնի գբից, թող բռնվի որոգայթի մեջ։
Ահա բացվեցին երկնքի պատուհանները,
եւ երկրի հիմքերը ցնցվեցին։_
(^19) _Երկիրը շփոթի ու խռովության մեջ պիտի ընկնի,
երկիրը պիտի տագնապի,
տարակուսի եւ խոնարհվի։_
(^20) _Երկիրը պիտի շարժվի ու ցնցվի
այգու պահապանի տնակի պես,
հարբածի ու երերվողի պես պիտի գլորվի
եւ չպիտի կարողանա ոտքի կանգնել,_


որովհետեւ նրա վրա ծանրացել է անօրենությունը։
Կայսրությունների վախճանը եւ Աստծու թագավորության սկիզբը
(^21) Այն օրը Աստված իր ձեռքը պիտի տարածի երկնային լուսատուների վրա, իսկ երկրում՝ երկրի թագավորների վրա։
(^22) Եվ պիտի հավաքեն նրա ժողովրդին ու դնեն կապանքների մեջ, պիտի արգելափակեն ամրոցների մեջ եւ շատ
սերունդներ անց պիտի հիշեն նրանց։
(^23) _Ու պիտի հալվի աղյուսը,
կործանվի պարիսպը,
որովհետեւ Սիոնի լեռան վրա եւ Երուսաղեմում
Տերն է թագավորելու եւ փառավորվելու ծերերի առաջ։_
