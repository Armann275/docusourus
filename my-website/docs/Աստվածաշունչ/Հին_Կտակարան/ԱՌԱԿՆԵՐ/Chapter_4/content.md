
Ճառ Ե
(^1) Մանուկնե՛ր, լսե՛ք ձեր հոր խրատը եւ անսացե՛ք ճանաչելու իմաստություն, (^2) քանզի ձեզ բարի պարգեւներ պիտի
պարգեւեմ։ Մի՛ թողեք իմ օրենքները,^3 որովհետեւ ես եւս հնազանդ որդի եմ եղել հորս համար եւ սիրելի՝ մորս աչքին,
(^4) որոնք ուսուցանում էին ինձ եւ ասում. «Մեր խոսքը թող հաստատվի քո սրտում, պահի՛ր մեր պատվիրանները եւ
ապրի՛ր,^5 իմաստությո՛ւն ստացիր, հանճա՛ր ստացիր եւ մի՛ մոռացիր, եւ մի՛ արհամարհիր իմ բերանի պատգամները, եւ
մի՛ խոտորիր իմ շուրթերի խոսքերից։ 6 Մի՛ թող այդ, եւ նա կպատսպարի քեզ, սիրի՛ր այն, եւ նա կպահի քեզ»։ 7 Առաջինը
իմաստությունն է։ Ձե՛ռք բեր այն, եւ ամեն ինչից առաջ ձե՛ռք բեր զգոնություն։ 8 Պարփակվի՛ր նրանով, եւ նա
կբարձրացնի քեզ, մեծարի՛ր այն, եւ նա քեզ իր գիրկը կառնի,^9 շնորհի պսակը կդնի գլխիդ եւ վայելուչ պսակով վերակացու
կլինի քեզ։
(^10) Լսի՛ր, որդյա՛կ, եւ ընդունի՛ր իմ խոսքերը, եւ քո կյանքի տարիները կբազմանան, եւ կավելանան քո կյանքի
ճանապարհները։ 11 Իմաստության ճանապարհներն եմ քեզ ուսուցանում եւ խելամուտ դարձնում ուղիղ շավիղներին,
(^12) որպեսզի եթե գնաս, ընթացքդ չխափանվի, եթե վազես, ապա չհոգնես։ 13 Ամո՛ւր պահիր իմ խրատը եւ բաց մի՛ թող, այլ
պահի՛ր այն ինքդ քեզ համար կյանքիդ ընթացքին,^14 ամբարիշտների ճանապարհով մի՛ գնա, եւ մի՛ նախանձիր
անօրենների ճանապարհներին,^15 եւ մի՛ անցիր այն տեղով, որտեղ նրանք են բնակվում։ 16 Հեռացի՛ր նրանցից եւ խորշի՛ր
այնտեղից, քանզի չեն ննջում, եթե չարիք չեն գործում։ Նրանց քունը փախել է, եւ չեն ննջում,^17 ովքեր ամբարշտության
կերակուր են ուտում եւ հարբում անօրենության գինով։ 18 Արդարների ճանապարհները ծագող լույսի են նման, որ
առաջնորդում են եւ լուսավորում, մինչեւ օրը լուսավոր դառնա։ 19 Խավար են ճանապարհներն ամբարիշտների, եւ չգիտեն՝
ինչպե՜ս են գայթակղվում։


Ճառ Է
(^20) Որդյա՛կ, անսա՛ իմ իմաստությանը եւ ակա՛նջ դիր իմ խոսքերին, (^21) եւ քո աղբյուրները չեն ցամաքի։ Քո սրտի մե՛ջ
պահիր դրանք,^22 քանզի կյանք են գտնողների, եւ բժշկություն՝ ամբողջ մարմնի համար։ 23 Ողջ խնամքով պահի՛ր քո
սիրտը, որովհետեւ դրանից է բխում կյանքի աղբյուրը։ 24 Հեռո՛ւ վանիր քեզանից կամակոր բերանը եւ անիրավ
շրթունքները մերժի՛ր քեզանից։ 25 Թող քո աչքերն ուղիղ նայեն, եւ քո թարթիչները արդարությամբ թարթեն։ 26 Ոտքիդ
շավիղներն ուղի՛ղ դարձրու, եւ ուղղի՛ր ճանապարհները քո։ 27 Մի՛ խոտորիր ո՛չ աջ, ո՛չ ձախ, չար ճանապարհից ոտքդ
հեռացրո՛ւ։ 27 ա Դեպի աջ տանող ճանապարհները ճանաչում է Աստված, եւ թյուր են դեպի ձախ տանող ճանապարհները։
Աստված ուղիղ կանի քո շավիղները եւ քո ճանապարհը խաղաղությամբ կառաջնորդի։
