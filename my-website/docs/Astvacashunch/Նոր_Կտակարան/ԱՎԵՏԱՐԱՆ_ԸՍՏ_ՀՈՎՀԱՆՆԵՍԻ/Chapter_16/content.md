
(^1) «Այս բաներն ասացի ձեզ, որպեսզի գայթակղության մեջ չընկնեք։ 2 Ժողովարաններից դուրս պիտի հանեն ձեզ.
մինչեւ իսկ ժամանակը պիտի գա, երբ ով սպանի ձեզ, պիտի համարի, թե Աստծուն պաշտամունք է մատուցում։ 3 Եվ այդ
բանը պիտի անեն ձեզ էլ, որովհետեւ չճանաչեցին ո՛չ Հորը եւ ո՛չ էլ ինձ։ 4 Սակայն այս բաները ձեզ ասացի, որպեսզի երբ
նրանց համար ժամանակը գա այս բաներն անելու, հիշեք, որ ես ասել եմ ձեզ։ Այս բաներն սկզբից չասացի ձեզ, քանի որ
ձեզ հետ էի»։
(^5) «Բայց այժմ ես գնում եմ ինձ ուղարկողի մոտ, եւ ձեզնից ոչ ոք ինձ չի հարցնում՝ “Ո՞ւր ես գնում”։ 6 Բայց որովհետեւ
ձեզ այս բաներն ասացի, տրտմությունը լցրեց ձեր սրտերը։ 7 Բայց ես ճշմարիտն եմ ասում ձեզ. ձեզ համար ավելի լավ է,
որ ես գնամ, որովհետեւ եթե ես չգնամ, Մխիթարիչը ձեզ մոտ չի գա. իսկ եթե գնամ, նրան կուղարկեմ ձեզ մոտ։ 8 Եվ նա
գալով պիտի ներկայացնի աշխարհին, որ նա սխալ է մեղքի, արդարության եւ դատաստանի հարցում։ 9 Մեղքի հարցում,
որովհետեւ ինձ չեն հավատում.^10 արդարության հարցում՝ որովհետեւ իմ Հոր մոտ եմ գնում, եւ այլեւս ինձ չեք տեսնի.
(^11) դատաստանի հարցում՝ որովհետեւ այս աշխարհի իշխանը դատապարտված է։
(^12) Դեռ շատ բաներ ունեմ ձեզ ասելու, բայց այժմ չեք կարող տանել։ 13 Բայց երբ գա նա՝ Ճշմարտության Հոգին,
ամենայն ճշմարտությամբ կառաջնորդի ձեզ, որովհետեւ ոչ թե ինքն իրենից կխոսի, այլ ինչ լսի, այն էլ պիտի խոսի, եւ
գալիք բաների մասին կպատմի ձեզ։ 14 Նա ինձ պիտի փառավորի, որովհետեւ ինչ որ վերցնի ինձանից, այն էլ կհայտնի
ձեզ։ 15 Ամենը, ինչ որ ունի Հայրը, իմն է. դրա համար ասացի, թե ինչ որ վերցնի ինձանից, կհայտնի ձեզ»։
(^16) «Մի քիչ էլ, եւ ինձ այլեւս չեք տեսնի. ապա մի քիչ եւս, եւ ինձ նորից կտեսնեք. որովհետեւ ես Հոր մոտ եմ գնում»։
(^17) Աշակերտներից ոմանք միմյանց ասում էին. «Ի՞նչ է ասում մեզ, թե՝ “Մի քիչ եւս, եւ ինձ չեք տեսնի”, եւ դարձյալ, թե՝
“Մի քիչ եւս, եւ ինձ կտեսնեք” եւ թե՝ “Ես գնում եմ իմ Հոր մոտ”»։ 18 Եվ ասում էին. «Ի՞նչ է այն «մի քիչ եւս»-ը. չենք
հասկանում, թե ի՛նչ է խոսում»։ 19 Հիսուսը հասկացավ, որ ուզում են իրեն հարց տալ, ու նրանց ասաց. «Դրա՞ համար
էիք միմյանց հարցնում, որ ասացի, թե՝ մի փոքր ժամանակ էլ, եւ ինձ չեք տեսնի. եւ դարձյալ՝ մի քիչ եւս, ու կտեսնեք ինձ։
(^20) Ճշմարիտ, ճշմարիտ եմ ասում ձեզ, որ պիտի լաք ու ողբաք, իսկ աշխարհն ուրախ պիտի լինի. դուք պիտի տրտմեք,
բայց ձեր տրտմությունն ուրախության պիտի փոխվի։ 21 Երբ կինը երկունքի ցավերի մեջ է, նրա համար տրտմություն է,


որովհետեւ նրա ժամն արդեն հասել է. բայց երբ մանկանը ծնի, ուրախության շնորհիվ նեղության մասին այլեւս չի հիշի,
քանզի աշխարհում մի մարդ էլ ծնվեց։ 22 Դուք այժմ տրտում եք, բայց ես դարձյալ ձեզ պիտի տեսնեմ, ու ձեր սրտերն
ուրախ պիտի լինեն. եւ ձեր ուրախությունը ոչ ոք ձեզնից չպիտի խլի։ 23 Եվ այն օրն ինձ ոչինչ չպիտի հարցնեք։ Ճշմարիտ,
ճշմարիտ եմ ասում ձեզ, որ ինչ իմ անունով խնդրեք Հորից, պիտի տա ձեզ։ 24 Մինչեւ հիմա իմ անունով ոչինչ չխնդրեցիք.
խնդրե՛ք եւ պիտի ստանաք, որպեսզի ձեր ուրախությունը լիակատար լինի»։

Ես հաղթեցի աշխարհին
(^25) «Այս բաներն առակներով ասացի ձեզ. պիտի գա ժամանակ, երբ այլեւս առակներով չպիտի խոսեմ ձեզ հետ, այլ
Հոր մասին հայտնապես պիտի պատմեմ ձեզ։ 26 Այն օրն իմ անունով պիտի խնդրեք. ձեզ չեմ ասում, թե՝ ես պիտի աղաչեմ
Հորը ձեզ համար,^27 քանի որ Հայրն ինքն իսկ սիրում է ձեզ. որովհետեւ դուք սիրեցիք ինձ ու հավատացիք, որ ես Աստծուց
ելա։ 28 Ելա Հորից եւ եկա աշխարհ. դարձյալ թողնում եմ աշխարհը եւ գնում Հոր մոտ»։
(^29) Աշակերտները նրան ասացին. «Ահա հիմա բացահայտ ես խոսում եւ ոչ մի առակ չես ասում։ 30 Հիմա գիտենք, որ
ամեն բան գիտես, եւ կարիք չկա, որ մեկը քեզ բան հարցնի. դրա համար հավատում ենք, որ Աստծուց ելար»։ 31 Հիսուսը
պատասխանեց նրանց. «Այժմ հավատո՞ւմ եք.^32 ահա պիտի գա ժամանակը եւ արդեն իսկ եկել է, երբ կցրվեք
յուրաքանչյուրդ ձեր տեղն ու ինձ միայնակ կթողնեք. սակայն ես միայնակ չեմ, որովհետեւ Հայրն ինձ հետ է։ 33 Այս բաներն
ասացի ձեզ, որպեսզի ինձնով խաղաղություն ունենաք։ Այստեղ՝ աշխարհում, նեղություն պիտի ունենաք, սակայն
քաջալերվե՛ք, որովհետեւ ես հաղթեցի աշխարհին»։
