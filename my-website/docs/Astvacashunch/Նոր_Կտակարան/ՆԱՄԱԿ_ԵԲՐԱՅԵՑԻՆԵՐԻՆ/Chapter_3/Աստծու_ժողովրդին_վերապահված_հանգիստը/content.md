
Քրիստոսը՝ գերազանց, քան Մովսեսը
(^1) Ուստի, սո՛ւրբ եղբայրներ, դուք, որ մասնակից եք երկնավոր կոչմանը, նայե՛ք Հիսուս Քրիստոսին՝ Առաքյալին եւ
Քահանայապետին, որին խոստովանում ենք մենք։ 2 Նա հավատարիմ էր իր Արարչին, որ նրան կարգեց այս պաշտոնին,
ինչպես որ Մովսեսը հավատարիմ եղավ նրա ամբողջ տան մեջ։ 3 Որովհետեւ նա առավել փառքի արժանի եղավ, քան
Մովսեսը, ինչպես որ տունը կառուցողն ավելի պատիվ ունի, քան տունը։ 4 Արդարեւ, ամեն տուն, որ կառուցվում է, որեւէ
մեկի կողմից է կառուցվում, իսկ ամեն ինչ կառուցողն Աստված է։ 5 Մովսեսը հավատարիմ եղավ նրա ամբողջ տան մեջ
որպես ծառա՝ վկայելու ասվելիք խոսքերը,^6 իսկ Քրիստոսն իբրեւ որդի՝ նրա տան վրա։ Նրա տունը հենց մենք ենք, միայն
թե մինչեւ վերջ հաստատ պահենք վստահությունը եւ հույսը, որի համար պարծենում ենք։
(^7) Դրա համար Սուրբ Հոգին այսպես է ասում.
_«Այսօր, եթե նրա ձայնը լսեք,_
(^8) _մի՛ կարծրացրեք ձեր սրտերը, ինչպես որ ինձ դառնացրեցիք
փորձության օրը անապատում,_
(^9) _որտեղ ձեր հայրերը փորձեցին ինձ, քննեցին ինձ,
թեեւ տեսան իմ գործերը_^10 _քառասուն տարի շարունակ։
Ուստի վրդովեցի այդ սերնդից
եւ ասացի. “Սրտով միշտ մոլորված են,
եւ նրանք չճանաչեցին իմ ճանապարհները”։_
(^11) _Այնպես որ երդվեցի իմ բարկության մեջ՝ ասելով,
թե երբեք չպիտի մտնեն իմ հանգստի մեջ» (Սաղ. 94(95).7-11)։_
(^12) Եղբայրնե՛ր, տեսե՛ք, ձեզանից որեւէ մեկի մեջ թող երբեք չլինի չար ու անհավատ սիրտ եւ ապստամբի կենդանի
Աստծու դեմ։ 13 Բայց ամեն օր հորդորե՛ք միմյանց, քանի այդ «այսօրը» դեռ առջեւում է, որպեսզի ձեզնից ոչ ոք
չկարծրանա մեղքի խաբեությամբ։ 14 Ահա մասնակից եղանք Քրիստոսին, միայն թե հաստատ պահենք այն
վստահությունը, որ ունեցել ենք սկզբից,^15 քանի որ ասված է.
_Այսօր եթե նրա ձայնը լսեք,
մի՛ կարծրացրեք ձեր սրտերը, ինչպես դառնության ժամանակ (Սաղ. 94(95).7-8)։_
(^16) Քանզի ովքե՞ր էին, որ լսեցին եւ դառնացրին նրան. չէ՞ որ բոլոր նրանք, ովքեր Մովսեսի միջոցով դուրս էին եկել
Եգիպտոսից։ 17 Ումի՞ց վրդովվեց քառասուն տարի. չէ՞ որ հանցանք գործածներից, որոնց ոսկորներն ընկան այնտեղ՝
անապատում։ 18 Ո՞ւմ երդվեց, որ չպիտի մտնեն իր հանգստի մեջ, եթե ոչ՝ անհնազանդներին։
(^19) Եվ տեսնում ենք, որ նրանք չկարողացան մտնել իրենց անհավատության պատճառով։

