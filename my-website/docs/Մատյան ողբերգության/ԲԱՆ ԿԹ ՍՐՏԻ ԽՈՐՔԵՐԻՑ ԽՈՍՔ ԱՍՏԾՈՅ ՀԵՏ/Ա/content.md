
Եւ քանի որ ես, իմ գոյացութեան ամենահնար
արուեստաւորիդ`
Տիրոջդ ու Աստծուդ ձեռքով, քո սիրոյ մէջ, ինչպէս


զտող քուրայում,
Եռում եմ շարունակ ու չեմ պարզւում երբէք,
Խառնւում եմ միշտ ձուլուելու համար ու չեմ
միանում, -
Ուստի, երկնաւո՛ր դու արծաթագործ,
ճարտարապե՛տ իմ,
Ի զո՜ւր ես հոգնում եւ ընդունայն ես ջանում ինձ
համար,
Ըստ մարգարէի յայտնի առակի` չարութիւնս
չհալուեց,
Եւ ահա, ես ինքս կամովին չարաչար մոլեգնելով,
Մի ողորմելի եւ դիւահար խելագարի պէս
Խօսում եմ հանդգնաբար անկարգ` աւելի մեղքերս
աճեցնելու,
Քան թէ հաշտութեան մի ճար գտնելու:
Եւ որպէսզի հանդերձեալում պատրաստուող
տանջանքները
Չերեւան ինձ անընտել դէպքեր, անսովոր
պատահարներ եւ անօրինակ հանդիպումներ, -
Ընդմիշտ անմոռաց պահեց իմ մարմնում,
այստեղից իսկ,
Նախկին անէծքներից մնացած հազիւ նկատելի
հետքերը,
Որպէսզի փոքր ու չնչին տարրերից մեծին
սովորենք:
