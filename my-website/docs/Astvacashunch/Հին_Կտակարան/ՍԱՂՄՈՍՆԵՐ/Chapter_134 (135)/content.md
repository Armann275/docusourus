
(^1) _Ալելուիա
Օրհնեցե՛ք Տիրոջ անունը,
Տիրոջ ծառանե՛ր, օրհնեցե՛ք Տիրոջը,_
(^2) _Որ գտնվում եք Տիրոջ տանը,
Մեր Աստծու տան գավիթներում։_
(^3) _Օրհնեցե՛ք Տիրոջը, որովհետեւ բարի է,
Սաղմո՛ս ասացեք նրա անվանը,
Որովհետեւ քաղցր է։_
(^4) _Իր համար Տերը Հակոբին ընտրեց
Եվ Իսրայելը՝ իրեն ժառանգություն։_
(^5) _Ես ճանաչեցի, որ մեծ է Տերը,
Եվ Տերը մեծ է բոլոր կուռքերից։_
(^6) _Ինչ որ կամեցավ Տերը, կատարեց
Երկնքի մեջ եւ երկրում, ծովում եւ բոլոր անդունդներում։_
(^7) _Հանեց ամպեր երկրի ծագերից,
Իր փայլատակումներն անձրեւի փոխեց
Եվ իր պահեստարաններից հողմեր հանեց։_
(^8) _Հարվածեց եգիպտացիների
Բոլոր առաջնեկներին՝ մարդուց մինչեւ անասուն,_
(^9) _Նշաններ եւ հրաշքներ ուղարկեց քո մեջ, Եգիպտո՛ս,
Փարավոնին եւ նրա բոլոր ծառաներին։_
(^10) _Հարվածեց բազում ազգերի
Եվ սպանեց հզոր թագավորների՝_
(^11) _Ամորհացիների թագավոր Սեհովնին,
Բասանի թագավոր Օվգին
Եվ քանանացիների բոլոր թագավորներին։_
(^12) _Նրանց երկիրը ժառանգություն տվեց,
Ժառանգություն իր ժողովրդին՝ Իսրայելին։_
(^13) _Տե՛ր, հավերժ է քո անունը, Տե՛ր, քո հիշատակը՝ սերնդեսերունդ։_
(^14) _Տերը դատում է իր ժողովրդին եւ մխիթարվում իր ծառաներով։_
(^15) _Արծաթ եւ ոսկի են կուռքերը հեթանոսների,
Մարդկանց որդիների ձեռագործերն են։_
(^16) _Բերան ունեն, բայց չեն խոսում,
Աչքեր ունեն, բայց չեն տեսնում,_
(^17) _Ականջներ ունեն, բայց չեն լսում,_


_Եվ շունչ չկա նրանց բերանում։_

(^18) _Նրանց նման կլինեն դրանք շինողները
Եվ բոլոր նրանց հուսացողները։_
(^19) _Տո՛ւն Իսրայելի, օրհնեցե՛ք Տիրոջը,
Տո՛ւն Ահարոնի, օրհնեցե՛ք Տիրոջը,_
(^20) _Տո՛ւն Ղեւիի, օրհնեցե՛ք Տիրոջը,
Տիրոջ երկյուղածնե՛ր, օրհնեցե՛ք Տիրոջը._
(^21) _Օրհնյա՜լ է Տերը Սիոնից. նա,
Որ բնակվում է Երուսաղեմում։_
