
Դավթի հաղթանակները հարեւան ժողովուրդների դեմ
( Բ Թագ. 8.1-18)
(^1) Դրանից հետո Դավիթը հարվածեց այլազգիներին, վանեց նրանց եւ այլազգիների ձեռքից գրավեց Գեթն ու նրա
գյուղերը։ 2 Նա հարվածեց Մովաբին, եւ մովաբացիները դարձան Դավթի հարկատու ծառաները։ 3 Դավիթը Եմաթում
հարվածեց Սուբայի արքա Ադրաազարին, երբ նա գնում էր իր իշխանությունը հաստատելու Եփրատ գետի վրա։
(^4) Նրանից վերցրեց հազար մարտակառք, յոթ հազար ձիավոր ու քսան հազար հետեւակ։ Դավիթը ջարդեց բոլոր
մարտակառքերը՝ թողնելով միայն հարյուր մարտակառք։ 5 Ասորիները Դամասկոսից եկան, որպեսզի օգնեն Սուբայի
արքա Ադրաազարին, բայց Դավիթն ասորիներից քսաներկու հազար մարդ սպանեց։ 6 Նա Ասորիքում՝ Դամասկոսի
մոտ, բերդապահ զորք դրեց, եւ ասորիները Դավթի հարկատու ծառաները դարձան։ Տերը փրկեց Դավթին ամենուրեք,
ուր էլ գնում էր։ 7 Դավիթը վերցրեց այն ոսկե մանյակները, որ Ադրաազարի թիկնապահների վրա էին, եւ բերեց
Երուսաղեմ։ 8 Դավիթը Մատեբեթից եւ Ադրաազարի բարգավաճ քաղաքներից չափազանց շատ պղինձ վերցրեց։
Դրանով Սողոմոնը պատրաստեց պղնձե ավազանը, պղնձե սյուներն ու անոթները։
(^9) Երբ Եմաթի արքա Թովուն լսեց, որ Դավիթը հարվածել է Սուբայի արքա Ադրաազարի ամբողջ զորքին, (^10) իր որդի
Ադուրամին ուղարկեց Դավիթ արքայի մոտ՝ նրանից խաղաղություն խնդրելու եւ շնորհավորելու նրան, քանի որ
պատերազմել էր Ադրաազարի դեմ եւ հաղթել նրան, որովհետեւ Թովուն թշնամի էր Ադրաազարին։ Նա իր որդու միջոցով
ուղարկեց նաեւ ամեն տեսակ ոսկե ու արծաթե անոթներ։ 11 Դավիթը բոլոր ազգերից՝ եդովմացիներից, մովաբացիներից,
ամովնացիներից, այլազգիներից եւ ամաղեկացիներից գրաված արծաթի ու ոսկու հետ դրանք եւս նվիրեց Տիրոջը։
(^12) Շարուհիի որդի Աբեսսան Ալոնի հովտում հարվածեց տասնութ հազար եդովմացիների։ 13 Նա հովտում բերդապահ
զորք դրեց, եւ եդովմացիները Դավթի ծառաները դարձան։ Տերը փրկեց Դավթին ամենուրեք, ուր էլ գնում էր։
(^14) Դավիթը թագավորեց ամբողջ Իսրայելի վրա, եւ իրավունք ու արդարություն էր գործադրում իր ամբողջ ժողովրդի
հանդեպ։ 15 Շարուհիի որդի Հովաբը զորքի հրամանատար էր, Աքիլուդի որդի Հովսափատը՝ դիվանապետ,^16 Աքիտովբի
որդի Սադովկը եւ Աբիաթարի որդի Աբիմելեքը՝ քահանաներ, Սուսան՝ գլխավոր քարտուղար,^17 Հովիդայեի որդի
Բանեասը՝ քերեթիների ու փելեթիների վերակացու, իսկ Դավթի որդիները՝ արքայի առաջին փոխանորդները։
