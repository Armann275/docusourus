
1 [50] Արտաշես մեծ արքայի թագավորության երկրորդ տարում՝ Նիսան՝ հայկական Արեգ ամսվա առաջին օրը,
Մուրթքեն՝ Բենիամինի ցեղից Կիսեի որդի Սեմեիի որդի Հայիրի որդին, երազ տեսավ։ 2 Նա մի հրեա մարդ էր, որ
բնակվում էր Սիսիս քաղաքում, նշանավոր մի անձ, որ հավատարմորեն ծառայում էր թագավորի պալատում։ 3 Նա այն
գերիների սերնդից էր, որոնց Հուդայի երկրի Հեքոնիա արքայի հետ Երուսաղեմից գերեվարեց բաբելացիների արքա
Նաբուքոդոնոսորը։ 4 Նրա տեսած երազն այս է. լսվում էին խռովությունների, որոտման եւ երկրաշարժի ձայներ, երկրի
վրա մեծ խռովություն էր։ 5 Եվ ահա երկու շատ մեծ վիշապներ՝ պատրաստ կռվի ելնելու միմյանց դեմ։ 6 Նրանք ահավոր
ձայն հանեցին, ու նրանց ձայնի աղմուկը պատերազմի հանեց բոլոր ազգերին, որպեսզի կռվեն արդար ազգի դեմ։ 7 Օրը
խավարամած ու մթին էր, տառապանքների ու նեղությունների օր, երկրի վրա մեծ խռովություն էր։ 8 Ողջ արդար ազգը
խռովվեց իրեն սպառնացող չարիքի պատճառով ու պատրաստվեց կորստի։ Նրանք աղաղակեցին առ Աստված,^9 եւ
նրանց ձայնից փոքրիկ աղբյուրը մեծ ու վճիտ գետ դարձավ։ 10 Ծագեց արեգակը, եւ խոնարհները ոտքի ելան ու
հաղթեցին փառավորներին:

(^11) Մուրթքեն զարթնեց այս երազից, որ Աստված մտադրվել էր կատարել, եւ այն նա մտքից չէր հանում ու բուռն
ցանկությամբ կամենում էր իմանալ, թե ինչ էր նշանակում այն գիշեր իր տեսած երազը։

