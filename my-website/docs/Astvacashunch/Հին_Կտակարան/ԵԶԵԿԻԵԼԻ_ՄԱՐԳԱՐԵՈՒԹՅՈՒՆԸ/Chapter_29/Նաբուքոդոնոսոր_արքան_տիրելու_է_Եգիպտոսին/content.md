
Եգիպտոսի ու եգիպտացիների արքա փարավոնի մասին
(^1) Տասներորդ տարում՝ տասներորդ ամսին, ամսվա առաջին օրը, Տիրոջ խոսքն ինձ ուղղվեց ու ասաց. (^2) «Մարդո՛ւ
որդի, դեմքդ ուղղի՛ր եգիպտացիների արքա փարավոնի դեմ, մարգարեացի՛ր նրա եւ ամբողջ Եգիպտոսի վերաբերյալ,
խոսի՛ր 3 ու ասա՛. “Տերը՝ Աստված, այսպես է ասում. ահա ես քո դեմ եմ, փարավո՛ն, եգիպտացիների արքա՛, օ՜ մեծ
վիշապ, որ նստում ես գետերի միջեւ, որ ասում ես՝ “Իմն են այս գետերը, եւ ես եմ սրանց ստեղծել”։ 4 Սանձ եմ դնելու քո
ծնոտներին, այնպես եմ անելու, որ գետիդ ձկները կպչեն թեւերիդ. քո այդ գետերը հանելու քո միջից, եւ քո գետի բոլոր
ձկները թեւերիդ են կպչելու։ 5 Քեզ եւ գետիդ բոլոր ձկներին անմիջապես տապալելու եմ։ Դու կընկնես դաշտի երեսին, չես
ժողովվի եւ այլեւս չես հավաքվի, քանի որ քեզ որպես կերակուր տվեցի երկրի գազաններին ու երկնքի թռչուններին։


(^6) Եգիպտոսի բոլոր բնակիչները կիմանան, որ ես եմ Տերը, քանի որ Իսրայելի տան համար եղեգնյա գավազան եղար.
(^7) երբ քեզ վրա էին հենվում, նրանց ձեռքն էիր խրվում, իսկ երբ ամեն ձեռք քեզնից էր բռնվում, երբ քեզ վրա էին հենվում,
ջարդվում էիր եւ նրանց բոլորի մեջքը կոտրում”»։ 8 Դրա համար էլ Տերը՝ Աստված, այսպես է ասում. «Ահա ես քո վրա
սուր եմ բերելու, քո միջից վերացնելու եմ մարդուն ու անասունին,^9 եւ եգիպտացիների քո երկիրը կործանված ու
ավերակ է լինելու։ Ու կիմանաս, որ ես եմ Տերը։ Այն բանի համար, որ ասում էիր՝ “Այս գետերն իմն են, եւ ես եմ սրանց
ստեղծել”,^10 դրա համար էլ ահա ես քո եւ քո բոլոր գետերի դեմ եմ եւ եգիպտացիների քո երկիրն ավերածության, սրի ու
կործանման եմ մատնելու Մակդոդից ու Սուհենից մինչեւ եթովպացիների սահմանները։ 11 Նրա վրայով մարդու ոտք չի
անցնելու, նրա վրայով ոչ էլ անասունի կճղակ է գնալու, եւ քառասուն տարի չի բնակեցվելու։ 12 Նրա երկիրը կործանման
եմ մատնելու ավերակ երկրների մեջ, նրա քաղաքներն էլ՝ ավերված քաղաքների մեջ։ Եվ քառասուն տարի կործանված
են լինելու. եգիպտացիներին էլ ցրիվ եմ տալու ազգերի մեջ, նրանց սփռելու եմ երկրներով մեկ»։ 13 Տերը՝ Աստված,
այսպես է ասում. «Քառասուն տարի հետո եգիպտացիներին հավաքելու եմ այն ազգերից, որոնց մեջ ցրիվ էին եկել,
(^14) եգիպտացիներին վերադարձնելու եմ գերությունից եւ նրանց բնակեցնելու եմ Պաթուրեսի երկրում, այն երկրում,
որտեղից գերի էին քշվել։ Եվ այնտեղ գոյություն է ունենալու մի իշխանություն՝ ավելի խեղճ,^15 քան բոլոր
իշխանությունները։ Այն լինելու է ավելի տկար ու այլեւս չի իշխելու ազգերի վրա։ Նրանց սակավաթիվ եմ դարձնելու,
որպեսզի ազգերի մեջ այլեւս չբազմանան։ 16 Իսրայելի տան համար այլեւս ապավեն չեն լինելու, որ անօրենություն է
հիշեցնելու նրանց սրտի ուզածով գնալիս։ Եվ կիմանան, որ ես եմ Ամենակալ Տերը»։
(^17) Դարձյալ Եգիպտոսի վերաբերյալ։ Քսանյոթերորդ տարում՝ առաջին ամսին, առաջին օրը, Տիրոջ խոսքն ինձ
ուղղվեց ու ասաց.^18 «Մարդո՛ւ որդի, բաբելացիների Նաբուքոդոնոսոր արքան իր զորքերին մեծ զրկանքների ենթարկեց՝
ուղարկելով Տյուրոսի դեմ։ Ամեն գլուխ ճաղատացել էր, ամեն ուս՝ քերծվել։ Տյուրոսի դեմ ինձ մատուցած ծառայության
համար ինքն էլ, իր զորքերն էլ վարձ չեն ստացել»։ 19 Ուստի Տերը՝ Աստված, այսպես է ասում. «Ահա ես բաբելացիների
Նաբուքոդոնոսոր արքային եմ տալու եգիպտացիների երկիրը, եւ նա թալանելու է նրա լիությունը, նրան ավարի է
ենթարկելու, նրան կողոպտելու է, եւ դա լինելու է նրա զորքի վարձը։ 20 Տյուրոսում ինձ մատուցած ծառայության
փոխարեն նրան եմ տալու եգիպտացիների երկիրը, տալու եմ այն ամենի դիմաց, ինչ արել է ինձ համար»։ Տերը՝ Աստված,
այսպես է ասում.^21 «Այդ օրն Իսրայելի ողջ տան համար եղջյուր է վեր բարձրանալու, եւ բաց եմ անելու քո բերանը՝ նրանց
մեջ խոսելու։ Եվ կիմանան, որ ես եմ Տերը»։
