
Ճշմարիտ եւ սուտ հոգիներ
(^1) Սիրելինե՛ր, մի՛ հավատացեք ամեն մի հոգու, այլ փորձե՛ք հոգիները, թե արդյոք Աստծո՞ւց են, որովհետեւ բազում
սուտ մարգարեներ են աշխարհ եկել։
(^2) Եվ մենք սրանով ենք ճանաչում Աստծու Հոգին. ամեն հոգի, որ դավանում է Հիսուս Քրիստոսին՝ մարմնով եկած,
նա Աստծուց է։
(^3) Եվ ամեն հոգի, որ չի դավանում Հիսուս Քրիստոսին՝ մարմնով եկած, նա Աստծուց չէ. այդ հոգին Նեռինն է, որի
մասին լսել եք, թե եկել է, եւ արդեն իսկ աշխարհում է։
(^4) Դուք Աստծուց եք, որդյակնե՛ր, եւ հաղթեցիք նրանց, որովհետեւ ձեր մեջ եղած Հոգին ավելի մեծ է, քան նա, որ
աշխարհի մեջ է։
(^5) Նրանք աշխարհից են, դրա համար էլ աշխարհի բաների մասին են խոսում, եւ աշխարհը լսում է նրանց։


(^6) Մենք Աստծուց ենք. ով ճանաչում է Աստծուն, լսում է մեզ, իսկ ով Աստծուց չէ, չի լսում մեզ։ Սրանից ենք ճանաչում
ճշմարտության Հոգին ու խաբեության հոգին։
(^7) Սիրելինե՛ր, սիրենք միմյանց, քանի որ սերն Աստծուց է, եւ ամեն ոք, ով սիրում է, Աստծուց է ծնված եւ ճանաչում է
Աստծուն։
(^8) Ով չի սիրում, չի ճանաչում Աստծուն, քանի որ Աստված սեր է։
(^9) Եվ սրանում երեւաց Աստծու սերը մեր հանդեպ, քանզի Աստված իր միածին Որդուն աշխարհ ուղարկեց, որպեսզի
նրանով կենդանի լինենք։ 10 Սրանում է սերը. ոչ թե մենք սիրեցինք Աստծուն, այլ նա սիրեց մեզ եւ ուղարկեց իր Որդուն
մեր մեղքերի քավության համար։
(^11) Սիրելինե՛ր, եթե Աստված այսպես սիրեց մեզ, ապա մենք եւս պարտավոր ենք սիրել միմյանց։
(^12) Աստծուն ոչ ոք երբեւէ չի տեսել։ Բայց եթե միմյանց սիրենք, Աստված մեր մեջ կբնակվի, եւ նրա սերը մեր մեջ
կատարյալ կդառնա։
(^13) Սրանով գիտենք, որ մենք նրա մեջ ենք բնակված, եւ նա էլ՝ մեր մեջ. քանի որ նա իր Հոգուց տվեց մեզ։
(^14) Մենք տեսանք ու վկայում ենք, որ Հայրն ուղարկեց իր Որդուն՝ որպես Փրկիչ աշխարհի։
(^15) Ով խոստովանում է, որ Հիսուսն Աստծու Որդին է, Աստված բնակվում է նրա մեջ, եւ նա՝ Աստծու մեջ։
(^16) Եվ մենք հավատացինք ու ճանաչեցինք Աստծու սերը, որ ունի մեր հանդեպ։ Աստված սեր է. ով սիրո մեջ է ապրում,
բնակվում է Աստծու մեջ, Աստված էլ՝ նրա մեջ։
(^17) Եթե Աստծու հանդեպ սերը կատարյալ է մեր մեջ, ուրեմն համարձակություն կունենանք դատաստանի օրը.
որովհետեւ, ինչպես նա է, այնպես էլ մենք ենք այս աշխարհում։
(^18) Սիրո մեջ երկյուղ չկա, եւ կատարյալ սերը հեռու է վանում երկյուղը, որովհետեւ երկյուղը տանջանքի ենթակա է,
իսկ ով երկնչում է, կատարյալ չէ սիրո մեջ։
(^19) Սիրենք Աստծուն, որովհետեւ նախ նա՛ սիրեց մեզ։ 20 Եթե մեկն ասի, թե սիրում է Աստծուն, բայց ատի իր եղբորը,
նա ստախոս է. ով չի սիրում իր եղբորը, որին տեսնում է, չի կարող սիրել Աստծուն, որին չի տեսել։
(^21) Եվ այս պատվիրանն ունենք նրանից. ով սիրում է Աստծուն, պետք է սիրի նաեւ իր եղբորը։
