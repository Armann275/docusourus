
(^1) _Ալելուիա
Իմ ամբողջ սրտով
Գոհություն պիտի մատուցեմ քեզ, Տե՜ր,
Ողջամիտների ժողովներում։_
(^2) _Մեծ են Տիրոջ գործերը,
Եվ քննված է նրա կամքը ամեն ինչում։_
(^3) _Շնորհալի եւ վայելուչ են նրա գործերը,
Նրա արդարությունը կմնա հավիտյանս հավիտենից։_
(^4) _Ողջամիտներին հիշատակ թողեց իր սքանչելիքները._


_Ողորմած եւ գթած է Տերը._

(^5) _Իրենից երկյուղածներին կերակուր է տալիս։
Հավիտյան հիշեց իր ուխտը,_
(^6) _Իր գործերի զորությունը հայտնեց իր ժողովրդին՝
Նրանց տալով հեթանոսների ժառանգությունը։_
(^7) _Եվ նրա ձեռքերի գործերն արդար ու իրավացի են.
Հավատարիմ են նրա բոլոր պատվիրանները,_
(^8) _Հաստատված են հավիտյանս հավիտենից,
Ստեղծված են ճշմարտությամբ եւ ուղղությամբ։_
(^9) _Տերն իր ժողովրդին փրկություն ուղարկեց.
Հավիտյանս պատվիրեց իր ուխտը.
Սուրբ եւ ահեղ է նրա անունը։_
(^10) _Զգոնության սկիզբը Տիրոջ երկյուղն է.
Բոլորի բարի իմաստությունը,
Ովքեր կատարում են դա,
Եվ նրա օրհնությունը կմնա հավիտյանս հավիտենից։_
