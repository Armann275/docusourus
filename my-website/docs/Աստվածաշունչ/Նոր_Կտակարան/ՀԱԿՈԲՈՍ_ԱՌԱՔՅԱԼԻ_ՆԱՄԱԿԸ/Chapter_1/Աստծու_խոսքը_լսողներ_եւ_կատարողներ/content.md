
Ուղերձ եւ ողջույն
(^1) Հակոբոսը՝ Աստծու եւ Տեր Հիսուս Քրիստոսի ծառան, սփյուռքում եղող տասներկու ցեղերիդ՝ ողջո՜ւյն։
(^2) Եղբայրնե՛ր, ամենայն ուրախության արժանի՛ համարեք, երբ տեսակ-տեսակ փորձությունների մեջ ընկնեք.
(^3) իմացե՛ք, որ ձեր հավատի փորձը համբերություն է առաջ բերում, (^4) իսկ համբերությունը թող լիառատ արդյունք տա,
որպեսզի անթերի եւ կատարյալ լինեք ու ոչ մի բանով պակաս չլինեք։
(^5) Իսկ եթե ձեզնից մեկն իմաստությամբ թերի լինի, թող խնդրի Աստծուն, որ բոլորին այն տալիս է առատապես եւ չի
հանդիմանում, եւ նրան կտրվի։
(^6) Միայն թե նա հավատո՛վ թող խնդրի եւ ոչ երկմտելով, որովհետեւ երկմտողը նման է ծովի հողմակոծ ու
տարուբերվող ալիքներին։
(^7) Այդպիսի մեկը թող չակնկալի Աստծուց որեւէ բան ստանալ, (^8) քանի որ երկմիտ մարդն անհաստատ է իր բոլոր
քայլերում։
(^9) Աղքատ եղբայրը թող պարծենա բարձրանալիս, (^10) իսկ հարուստը՝ իր խոնարհության մեջ, քանի որ խոտածաղկի
պես պիտի անցնի։ 11 Քանզի խորշակով հանդերձ ծագեց արեւը եւ չորացրեց խոտը, նրա ծաղիկն ընկավ, ու նրա վայելուչ
տեսքը կորավ. այդպես էլ հարուստը պիտի թառամի՝ իր հարստությամբ հանդերձ։
(^12) Երանելի է այն մարդը, որ համբերում է փորձության, որովհետեւ փորձության մեջ համբերատար լինելով՝ կստանա
կյանքի պսակը, որ Տերը խոստացավ իրեն սիրողներին։


Փորձ եւ փորձություն
(^13) Ոչ ոք փորձության մեջ լինելիս թող չասի, թե՝ Աստծուց եմ փորձվում, քանզի Աստված չարից չի փորձվում. ինքն էլ
չի փորձում ոչ ոքի։ 14 Յուրաքանչյուր ոք փորձվում է՝ հրապուրվելով եւ խաբվելով իր ցանկություններից։
(^15) Այնուհետեւ ցանկությունը հղանալով մեղք է ծնում, մեղքն էլ՝ հասունանալով՝ մահ։
(^16) Իմ սիրելի՛ եղբայրներ, մի՛ խաբվեք, (^17) քանի որ ամեն բարի շնորհ եւ ամեն կատարյալ պարգեւ վերեւից է՝ իջած լույսի
Հորից, որի մեջ չկա փոփոխում, ոչ էլ փոփոխման ստվեր։
(^18) Նա իր կամքով ծնեց մեզ ճշմարտության խոսքով, որպեսզի մենք լինենք իր ստեղծածների ընտիր պտուղը։
(^19) Իմ սիրելի՛ եղբայրներ, իմացե՛ք այս բանը. թող ամեն մարդ արագաշարժ լինի լսելու մեջ, ծանրաշարժ՝ խոսելու եւ
բարկանալու մեջ.^20 որովհետեւ մարդու բարկությունն Աստծու արդարությունը չի կատարում։
(^21) Ուստի դեն գցելով ամենայն աղտեղություն եւ չարիքի ավելցուկ՝ հեզությա՛մբ ընդունեք ձեր մեջ սերմանված
խոսքը, որ կարող է փրկել ձեր հոգիները։
(^22) Խոսքը կատարողնե՛ր եղեք եւ միայն լսելով մի՛ բավարարվեք՝ մոլորեցնելով ինքներդ ձեզ։ 23 Քանի որ խոսքը լսողն
ու չկատարողը նման է մի մարդու, որ հայելու մեջ ակնապիշ դիտում է իր սեփական դեմքը։
(^24) Նայելով՝ տեսնում է իրեն, անցնում գնում է եւ անմիջապես մոռանում, թե ինչպիսին էր ինքը։
(^25) Իսկ ով աչքերը հառած է ազատության կատարյալ օրենքին եւ դրա մեջ է հարատեւում, նա լսում է, չի մոռանում, այլ
կատարում է. նա իր արածի մեջ երանելի կլինի։
(^26) Եթե մեկն ուզում է բարեպաշտ լինել եւ չի սանձահարում իր լեզուն, այլ մոլորեցնում է իր սիրտը, այդպիսինի համար
զուր է բարեպաշտությունը։
(^27) Սուրբ եւ անարատ բարեպաշտությունն Աստծու եւ Հոր առաջ այս է՝ այցելել որբերին եւ այրիներին իրենց նեղության
մեջ, իրեն անարատ պահել աշխարհից։
