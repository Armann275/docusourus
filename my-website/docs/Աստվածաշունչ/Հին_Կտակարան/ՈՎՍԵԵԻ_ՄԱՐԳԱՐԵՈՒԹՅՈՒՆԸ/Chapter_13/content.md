
Իսրայելի վերջնական վճիռը
(^1) _Ըստ Եփրեմի խոսքերի, նա Իսրայելի Աստծու օրենքներն առավ,
դրանք դրեց Բահաղի մեջ ու մեռավ։_
(^2) _Արդ, դարձյալ աճեցին մեղանչելու մեջ
եւ իրենց համար կուռքերի պատկերի նմանությամբ
ձուլածոներ ստեղծեցին իրենց արծաթից՝
նրանց ճարտարների գործ նվիրելով։
Նրանք ասում են. «Զոհաբերե՛ք մարդկանց,
քանի որ հորթերը պակասեցին»։_
(^3) _Դրա համար կլինեն առավոտյան ամպի պես
եւ վաղորդյան ցողի պես, որ անցնում է,
կալից քշված փոշու պես,
եւ ծխնելույզներից ելնող ծխի պես։_
(^4) _«Ես եմ Տերը՝ քո Աստվածը,
որ հաստատեցի երկինքը եւ ստեղծեցի երկիրը,
որի ձեռքերն արարեցին երկնքի բոլոր զորությունները,
բայց ցույց չտվեցի քեզ՝ նրանց հետեւից գնալու համար.
ես հանեցի քեզ եգիպտացիների երկրից.
ոչ մի աստծու, ինձնից բացի, չճանաչես,
եւ ինձնից բացի, փրկիչ չկա։_
(^5) _Ես էի քեզ հովվում անապատում՝ անշեն երկրում։_
(^6) _Ըստ իրենց արոտավայրերի հագեցան ու լիացան,
հպարտացան իրենց սրտերով,
դրա համար մոռացան ինձ։_
(^7) _Ես նրանց համար կլինեմ հովազի պես
եւ ընձառյուծի պես՝ ասորեստանցիների ճանապարհին։_


(^8) _Կհանդիպեմ նրանց քաղցած արջի պես
եւ կպատառոտեմ նրանց սրտերի առագաստը.
անտառի կորյունները կուտեն նրանց,
եւ վայրի գազանները կհոշոտեն նրանց։_
(^9) _Քո կործանման ժամանակ, Իսրայե՛լ,
ո՞վ պիտի օգնի քեզ։_
(^10) _Ո՞ւր է քո թագավորը. նա՛ կփրկի քեզ,
քո բոլոր քաղաքներում կդատի քեզ,
որի մասին ասացիր.
«Տո՛ւր ինձ թագավոր եւ իշխան»։_
(^11) _Քեզ թագավոր տվեցի իմ բարկությամբ
եւ ընդհատեցի իմ ցասումով։_
(^12) _Եփրեմն անիրավությունների կապոց է,
եւ նրա մեղքերը ծածկված են։_
(^13) _Ծննդկանի երկունքի պես ցավեր կհասնեն նրան.
դա է քո իմաստուն որդին.
դրա համար այժմ չի կարողանա դիմանալ որդիների կործանմանը։_
(^14) _Դժոխքի ձեռքից կազատեմ նրանց եւ մահից կփրկեմ նրանց։
Ո՞ւր է, մա՛հ, քո հաղթանակը,
ո՞ւր է, դժո՛խք, քո խայթոցը։
Մխիթարությունը ծածկված է իմ աչքերից._
(^15) _քանի որ նա եղբայրների մեջ կզատորոշի,
Տերը նրա վրա անապատից խորշակի հողմ կբերի,
կցամաքեցնի նրա առվակները
եւ կավերի նրա աղբյուրները։
Դա կչորացնի նրա երկիրը եւ նրա ցանկալի բոլոր անոթները»։_
