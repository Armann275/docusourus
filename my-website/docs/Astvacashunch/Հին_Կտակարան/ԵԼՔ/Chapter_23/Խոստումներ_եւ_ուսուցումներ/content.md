
(^1) «Ականջ մի՛ դիր սուտ լուրերին։ Մի՛ գործակցիր անիրավի հետ՝ սուտ վկայելով։
(^2) Մեծամասնությանը հետեւելով՝ չար գործերի հետեւից մի՛ ընկիր։ Բազմությանը մի՛ խառնվիր՝ անիրավություն
գործելու համար նրան ենթարկվելով։ 3 Դատի ժամանակ մի՛ խղճա հանցավորին աղքատ լինելու համար։
(^4) Եթե հանդիպես քո թշնամու մոլորված եզանը կամ էշին, դրան վերադարձրո՛ւ եւ հասցրո՛ւ իր տիրոջը։
(^5) Եթե տեսնես, որ քո ընկերոջ գրաստն ընկել է ծանր բեռան պատճառով, նրա կողքից անտարբեր մի՛ անցիր, այլ
միասին բարձրացրե՛ք այն։
(^6) Աղքատի իրավունքը մի՛ անտեսիր նրա դատի ժամանակ։
(^7) Քեզ հեռո՛ւ պահիր ամեն տեսակ անիրավ բաներից։ Մի՛ սպանիր անպարտին ու արդարին։
Մեղավորին կաշառքով մի՛ արդարացրու։ 8 Կաշառք չվերցնես, որովհետեւ կաշառքը կուրացնում է անգամ պայծառ
տեսնողների աչքերը եւ ապականում արդար խոսքերը։
(^9) Պանդուխտին մի՛ նեղեք. դուք գիտեք պանդուխտ մարդկանց վիճակը, որովհետեւ դուք եւս պանդուխտ էիք
եգիպտացիների երկրում»։
(^10) «Վեց տարի կսերմանես քո հողը եւ կհավաքես դրա բերքը։ 11 Յոթերորդ տարում պիտի թողնես, որ այն
հանգստանա։ Ինքնաբույս բերքը թող ուտեն քո ազգի աղքատները, իսկ դրանից ավելացածները՝ վայրի գազանները։
Այդպես կվարվես քո այգու եւ քո ձիթաստանի հետ։
(^12) Վեց օր կաշխատես, իսկ յոթերորդ օրը կթողնես, որ հանգստանան քո եզն ու էշը, հանգստանան նաեւ քո աղախնու
որդին եւ օտարականը։
(^13) Ինչ որ ասացի ձեզ, կկատարեք։ Օտար աստվածների մի՛ պաշտեք, եւ նրանց անունները ձեր բերանից թող չլսվեն»։
( _Ելք_ 34.18-26, _Բ Օր_. 16.1-17)
(^14) «Տարվա մեջ երեք անգամ ինձ համար տոն կկատարեք։
(^15) Բաղարջակերաց տոնը կպահեք։ Կանխոց ամսին յոթ օր բաղարջ հաց կուտեք, ինչպես պատվիրել եմ ձեզ,
որովհետեւ դուք այդ ժամանակ ելաք եգիպտացիների երկրից։
Իմ առաջ դատարկաձեռն չերեւաս։
(^16) Կկատարես ամառվա քո առաջին բերքը քաղելու տոնը, ինչ էլ ցանած լինես քո հանդում։
Տոն կկատարես նաեւ տարվա վերջում, երբ հանդից հավաքած կլինես քո բերքը։
(^17) Քո ժողովրդի բոլոր արու զավակները տարվա մեջ երեք անգամ պետք է ներկայանան Տիրոջը՝ քո Աստծուն։
(^18) Քո արած զոհաբերության արյունը թթխմորով հացի վրա չթափես եւ իմ տոնին արված զոհաբերության ճարպը
մինչեւ առավոտ չպահես։
(^19) Քո առաջին բերքի արդյունքը կբերես Տիրոջ՝ քո Աստծու տունը։
Գառն իր մոր կաթի մեջ չեփես»։
(^20) «Եվ ահա ես իմ հրեշտակին ուղարկում եմ քո առջեւից՝ քեզ ճանապարհին պահպանելու ու այն երկիրը տանելու,
որ պատրաստեցի քեզ համար։ 21 Զգո՛ւյշ եղիր, լսի՛ր ու հնազանդվի՛ր նրան, որպեսզի նա չխորշի քեզնից, որովհետեւ նա
իմ անունով է գործելու։ 22 Եթե ուշադիր լսես իմ խոսքը եւ կատարես այն ամենը, ինչ ասել եմ քեզ, կլինեմ քո թշնամիների
թշնամին եւ քո հակառակորդների հակառակորդը,^23 որովհետեւ իմ հրեշտակն առաջնորդելու է քեզ եւ տանելու է քեզ
դեպի ամորհացիները, քետացիները, փերեզացիները, քանանացիները, գերգեսացիները, խեւացիներն ու
հեբուսացիները, եւ կոտորելու եմ նրանց։


(^24) Չերկրպագես նրանց աստվածներին, չպաշտես նրանց եւ չկատարես այն, ինչ նրանք են կատարում, այլ քարուքա՛նդ
արա դրանք եւ փշրի՛ր նրանց արձանները։ 25 Պաշտի՛ր Տիրոջը՝ քո Աստծուն, եւ ես կօրհնեմ քո հացը եւ քո ջուրը եւ ձեզնից
կվանեմ հիվանդությունները։ 26 Քո երկրում անսերմ տղամարդ եւ ամուլ կին չեն լինելու։ Ես ավելացնելու եմ քո կյանքի
տարիները։ 27 Ես պիտի ուղարկեմ իմ ահը, որ առաջնորդի քեզ, պիտի սարսափեցնեմ բոլոր այն ազգերին, որոնց երկիրը
պիտի մտնես։ Քո բոլոր հակառակորդներին փախուստի պիտի մատնեմ։ 28 Քո առջեւից իշամեղուներ պիտի ուղարկեմ,
որ քեզնից հեռու քշեն ամորհացիներին, խեւացիներին, քանանացիներին ու քետացիներին։ 29 Մի տարվա ընթացքում չէ,
որ պիտի հեռացնեմ նրանց քեզնից, որպեսզի երկիրը անապատի չվերածվի, եւ քո շրջակայքում չբազմանան երկրի
գազանները։ 30 Կամաց-կամաց պիտի հեռացնեմ նրանց քեզնից, մինչեւ որ բազմանաս ու ժառանգես երկիրը։
(^31) Քո երկրի տարածքը սահմանելու եմ Կարմիր ծովից մինչեւ Փղշտացիների [ _Միջերկրական_ ] ծովը եւ անապատից
մինչեւ Եփրատ մեծ գետը։ Ձեր ձեռքը պիտի հանձնեմ այդ երկրի բնակիչներին ու նրանց հեռու պիտի քշեմ քեզնից։ 32 Դու
նրանց ու նրանց աստվածների հետ ուխտ չկապես։ 33 Նրանք քո երկրում չպիտի բնակվեն, որպեսզի իմ նկատմամբ
հանցանքի չմղեն քեզ, որովհետեւ եթե ծառայես նրանց աստվածներին, նրանք գայթակղություն կլինեն քեզ համար»։
