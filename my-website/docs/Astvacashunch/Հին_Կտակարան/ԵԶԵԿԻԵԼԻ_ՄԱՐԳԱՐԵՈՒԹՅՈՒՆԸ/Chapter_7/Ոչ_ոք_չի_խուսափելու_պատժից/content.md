
Իսրայելի մոտալուտ վախճանը
(^1) Տիրոջ խոսքն ինձ ուղղվեց ու ասաց. (^2) «Եվ դու, մարդո՛ւ որդի, կասես. Ամենակալ Տերն այսպես է ասում.
“Իսրայելացիների երկրի վախճանը հասել է, երկրի չորս կողմերի վախճան էլ հասել է.^3 ահա հասել է քո վախճանը։
Բարկությունս ուղարկելու եմ 4 քեզ վրա ու քո բռնած ճանապարհին համապատասխան՝ քեզնից վրեժխնդիր եմ լինելու,
քեզ հատուցել եմ տալու քո բոլոր կուռքերի համար։ Աչքս քեզ չի խնայելու, ոչ էլ ողորմելու եմ, որովհետեւ քո ընթացքին
համապատասխան՝ հատուցել եմ տալու քեզ, եւ քո կուռքերը քո մեջ են մնալու։ Եվ պիտի իմանաս, որ ես եմ Տերը”։
(^5) Տերը՝ Աստված, այսպես է ասում. “Ահա մի չարիք, մի չարիք է վրա հասել. (^6) հասել է վախճանը, թեւածում է քեզ վրա։
(^7) Ահա տագնապն է հասել քեզ, քեզ, որ բնակվել ես այդ երկրում։ Հասել է ժամանակը, մոտեցել օրը, սակայն ո՛չ աղմուկով,
ո՛չ էլ երկունքով։ 8 Այլ այժմ՝ շուտով իմ բարկությունը քեզ վրա թափելու եմ, իմ զայրույթն ի կատար եմ ածելու, քեզ հետ
դատաստան եմ տեսնելու ըստ քո բռնած ճանապարհի եւ քեզ քո պաշտամունքների բոլոր պղծությունների համար
պատժելու եմ։ 9 Աչքս քեզ չի խնայելու, ոչ էլ ողորմելու եմ, որովհետեւ ըստ քո բռնած ճանապարհի հատուցել եմ տալու
քեզ, եւ քո կուռքերը քո մեջ են մնալու։ Պիտի իմանաս, որ ես եմ Տերը, որ հարվածում եմ քեզ։
(^10) Ահա եւ Տիրոջ օրը. ահա հասել է վախճանը։ Եկել է տագնապը, ծաղկել է գավազանը. գլուխ է բարձրացրել
ամբարտավանությունը։ 11 Խորտակելու ես անօրենի հենարանը, սակայն ո՛չ աղմուկով, ո՛չ էլ փութով։ Նրանք ո՛չ միտք
ունեն, ո՛չ էլ գեղեցկություն։ 12 Հասել է ժամանակը, ահա եկել է օրը։ Գնորդը թող չուրախանա, վաճառողն էլ թող չողբա,
որովհետեւ ամբողջ բազմության վրա բարկությունն է տիրում։ 13 Նա, ով գնում է, վաճառողի մոտ թող այլեւս
չվերադառնա. նրանցից ոչ մեկ կենդանի չի մնալու, որովհետեւ այս տեսիլքը, որ նրանց ողջ բազմության դեմ է, հետ
չպիտի դառնա. որեւէ մարդ ապրելու հույս թող չունենա։ 14 Փողահարե՛ք եւ ամեն բան պատրաստե՛ք, սակայն չի լինի
մեկը, որ պատերազմի գնա, որովհետեւ բարկություն է իջել նրա բազմության վրա”։
(^15) “Սրով պատերազմ է լինելու՝ դրսից, սով ու ժանտախտ՝ ներսից։ Ովքեր բնակավայրից դուրս են լինելու, սրով են
մեռնելու, իսկ ովքեր քաղաքում լինեն, սովից ու ժանտախտից են մեռնելու։ 16 Բայց փրկվելու են նրանք, ովքեր
ճողոպրելու են եւ լինելու են լեռների վրա՝ անձանձրույթ մնչացող աղավնիների պես։ Բոլորին էլ կոտորելու եմ,
յուրաքանչյուրին՝ ըստ իր անիրավության։
(^17) _Ամեն ձեռք թուլանալու է,
ամեն ազդր՝ խոնավությամբ աղտոտվելու։_
(^18) _Մեջքներին քուրձեր են առնելու.
նրանք ցնորքներով են պարուրվելու, ամեն երես ամոթով է պատվելու,
իսկ ամեն գլուխ՝ ճաղատությամբ։_
(^19) _Նրանց արծաթն ընկած է մնալու հրապարակներում,
իսկ ոսկին արհամարհվելու է։
Տիրոջ բարկության օրը նրանց արծաթն ու ոսկին նրանց փրկել չեն կարողանալու։
Նրանց հոգիները չեն հագենալու,
որովայններն էլ չեն լցվելու,
որովհետեւ տանջանքները նրանց անիրավությունների պատճառով եղան։_
(^20) _Զարդերից ամենաընտիրներն են գործածել՝ հպարտանալու համար,
դրանցից իրենց պաշտամունքի կուռքերն ու պատկերներն են պատրաստել։
Դրա համար էլ դրանք նրանց համար պղծության առարկա եմ դարձնելու_
(^21) _ու մատնելու եմ օտարների ձեռքը՝ հափշտակելու,
չարագործների ձեռքը՝ ավարի ենթարկելու։
Եվ դրանք պղծելու են։_
(^22) _Երեսս շուռ եմ տալու նրանցից։
Պղծելու են իմ սրբարանները,
անխտիր մտնելու են դրանց մեջ, պղծելու են_^23 _եւ
խառնակություն են անելու,
որովհետեւ երկիրը լցվել է նրանց արյունալի դատաստաններով,
քաղաքներն էլ լի են անօրենություններով։_


(^24) _Ազգերի միջից ամենավատերին եմ բերելու,
ովքեր նրանց տներն են ժառանգելու։
Ջախջախելու եմ բռնացողների ամբարտավանությունը։
Պղծվելու են նրանց սրբավայրերը։_
(^25) _Քավության զոհ մատուցելով՝
խաղաղություն են փնտրելու, բայց չեն գտնելու։_
(^26) _Վայը վայի վրա է լինելու, գույժը՝ գույժի։
Մարգարեներից տեսիլքներ են խնդրելու,
քահանայից՝ դյուրացնող օրենքներ,
ծերերից՝ խորհուրդներ, բայց չեն գտնելու։_
(^27) _Թագավորը սգալու է,
իշխանը ոչնչանալու է,
երկրի ժողովրդի ձեռքերն էլ թուլանալու են.
ըստ նրանց բռնած ճանապարհի եմ վարվելու նրանց հետ
եւ ըստ նրանց կայացրած որոշումների եմ վրեժխնդիր լինելու նրանցից։
Պիտի իմանան, որ ես եմ Տերը”»։_
