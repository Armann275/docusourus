
Աստված պատժելու է Եգիպտոսը
Տեսիլք եգիպտացիների վրա։
(^1) _Ահավասիկ Տերը, բազմած թեթեւ ամպի վրա,
գալու է Եգիպտոս.
եգիպտացիների կուռքերը նրա ահից պիտի դողան,
նրանց սրտերը պիտի հուսալքվեն։_
(^2) _Եգիպտացիները ելնելու են եգիպտացիների դեմ,
պատերազմելու են եղբայրը եղբոր,
ընկերը՝ ընկերոջ,
քաղաքը՝ քաղաքի,
նահանգը՝ նահանգի դեմ։_
(^3) _«Եգիպտացիների հոգիները պիտի խռովվեն,
նրանց խորհուրդը պիտի ցրեմ,
եւ նրանք հարցում պիտի անեն իրենց աստվածներին ու կուռքերին,
իրենց մեռելահարցուկներին ու վհուկներին։_
(^4) _Եգիպտացիներին պիտի մատնեմ խստասիրտ մարդկանց ու տերերի ձեռքը,
դաժան թագավորները պիտի տիրեն նրանց»,-
այսպես է ասում Զորությունների Տերը։_
(^5) _Եգիպտացիները ծովափնյա ջրակույտերից են խմելու,
որովհետեւ գետը նվազելու եւ ցամաքելու է։_
(^6) _Գետերն ու գետերի ջրադարձները քաշվելու են,
հավաքված բոլոր ջրերը ցամաքելու են,
եւ բոլոր մարգագետինները,
եղեգի ու կնյունի բոլոր խիտ թավուտներն ու լոռամարգերը,_
(^7) _գետի եզերքներին եղած ողջ կանաչը
եւ բոլոր հերկերը, որոնք գետի ջրով են ոռոգվում,
խորշակահար չորանալու են։_
(^8) _Ձկնորսները տրտմելու են,
գետի մեջ բոլոր կարթ գցողները հոգոց են հանելու,
ցանց եւ ուռկան գցողները սուգ են անելու։_
(^9) _Ամաչելու են նաեւ բարակ կտավ մանող կտավագործները,
եւ նրանք, որ բեհեզ են գործում։_
(^10) _Բոլոր արհեստավորները տրտմությամբ են համակվելու,
բոլոր տարազագործները տխրելու են,
եւ նրանց սրտերը ցավելու են։_
(^11) _Տայանի իշխանները՝ թագավորի իմաստուն խորհրդականները,
հիմարանալու են,
նրանց խորհուրդներն անմիտ են դառնալու։
Էլ ինչպե՞ս կասեք արքային._


«Իմաստունների զավակներ ենք մենք,
նախկին թագավորների զավակներ»։
(^12) _Արդ, ո՞ւր են քո իմաստունները,
թող պատմեն քեզ եւ ասեն,
թե ի՞նչ խորհուրդ խորհեց Զորությունների Տերը Եգիպտոսի մասին։_
(^13) _Տայանի իշխանները հիմարացան,
մեմփացիների իշխանները մեծամտացան,
որոնք մոլորեցնելու են եգիպտացիներին՝
իրենց բոլոր ցեղերով։_
(^14) _Տերը մոլորության ոգի խառնեց նրանց,
եւ նրանք Եգիպտոսն ամեն բանի մեջ մոլորեցրին այնպես,
ինչպես մոլորվում է այն հարբածը,
որ փսխում է։_
(^15) _Եվ թող եգիպտացիներն այլեւս գործ չունենան
ո՛չ հետո եւ ո՛չ էլ առաջ, ո՛չ սկզբում եւ ո՛չ էլ վերջում։_
(^16) Այն օրը եգիպտացիները պիտի դառնան կանանց նման՝ դողալով եւ զարհուրելով Զորությունների Տիրոջ ձեռքից,
որ երկարելու է նրանց վրա։ 17 Իսկ Հուդայի երկիրը պիտի ահի մատնի եգիպտացիներին, եւ ամենքն էլ, ովքեր այդ երկրի
անունը տալու լինեն նրանց մոտ, պիտի սարսափեն այն խորհրդից, որ Զորությունների Տերը խորհեց նրա մասին։ 18 Այն
ժամանակ եգիպտացիների երկրում պիտի լինի հինգ քաղաք, որտեղ մարդիկ խոսելու են քանանացիների լեզվով եւ
երդվելու են Զորությունների Տիրոջ անունով։ Մի քաղաքը կոչվելու է Ասեդեկ քաղաք։ 19 Այն օրը Տիրոջ զոհասեղանը
լինելու է եգիպտացիների երկրում, նրանց սահմաններում Տիրոջ պատվին կանգնեցվելու է հուշակոթող,^20 որը
եգիպտացիների երկրում Տիրոջ համար հավիտենական նշան է լինելու։ Իրենց նեղությունների պատճառով նրանք
պիտի աղաղակեն Տիրոջը, եւ Տերը նրանց մոտ պիտի ուղարկի մի մարդու, որը պիտի փրկի նրանց. դատաստանով է
փրկելու նրանց։ 21 Տերը հայտնի պիտի դառնա եգիպտացիներին, եւ այն օրը եգիպտացիները պիտի ճանաչեն Տիրոջը,
զոհեր ու ընծաներ մատուցեն, ուխտ պիտի դնեն Տիրոջը եւ կատարեն այն։
(^22) Տերը մեծամեծ հարվածներ պիտի հասցնի եգիպտացիներին, բայց եւ անպայման պիտի բժշկի նրանց, ու նրանք
պիտի դառնան դեպի Տերը, որը պիտի լսի ու բժշկի նրանց։ 23 Այն օրը Եգիպտոսից դեպի Ասորեստան ճանապարհ պիտի
լինի, ասորեստանցիները պիտի մտնեն Եգիպտոս, եգիպտացիներն էլ պիտի գնան ասորեստանցիների մոտ.
եգիպտացիները պիտի ծառայեն ասորեստանցիներին։ 24 Այն օրն Իսրայելը եգիպտացիների ու ասորեստանցիների
շարքում երրորդը պիտի լինի՝ օրհնության արժանանալով այն երկրում,^25 որն օրհնելու է Զորությունների Տերը՝ ասելով.
«Օրհնյա՜լ լինի իմ ժողովուրդը, որը Եգիպտոսում է եւ Ասորեստանում, օրհնյա՜լ լինի իմ ժառանգությունը՝ Իսրայելը»։
