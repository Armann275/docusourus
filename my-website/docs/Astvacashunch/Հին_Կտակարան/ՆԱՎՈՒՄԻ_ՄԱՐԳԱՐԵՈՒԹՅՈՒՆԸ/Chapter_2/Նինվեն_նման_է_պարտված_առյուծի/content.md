
Պատգամ Նինվեին
(^1) _Ահա արագընթաց են լեռների վրա ոտքերն ավետարանչի,
որ խաղաղություն է հայտարարում։
Տոնի՛ր քո տոները, Հուդա՛,
կատարի՛ր քո ուխտերը,
որպեսզի այլեւս չշարունակեն անցնել՝ հնանալու։
Վախճանվեց. մաշվեց ու վերացավ։_
(^2) _Քանի որ ելավ նա, ով փչում է քո երեսին
եւ փրկում նեղությունից.
հսկի՛ր ճանապարհը,
պնդացրո՛ւ մեջքդ, զորացի՛ր մեծ ուժով._
(^3) _քանի որ Տերը շրջեց Հակոբի հպարտությունն
Իսրայելի հպարտության նման,
որովհետեւ ամբողջությամբ մերժեցին նրանց եւ ոչնչացրին նրա ճյուղերը,_
(^4) _նրա զորքի զենքը մարդկանց միջից, հզոր մարդկանց,
որ կրակի հետ խաղացին.
նրանց կառքերի սանձերը,
հեծյալները կշփոթվեն_^5 _ճանապարհներին
եւ կմոլորվեն հրապարակներում։
Նրանց տեսքը կրակե լամպերի նման է,
եւ փայլակի պես այս ու այն կողմ են ընթանում։_
(^6) _Կհիշեն նրա մեծամեծները եւ կփախչեն ցերեկը,
կտկարանան իրենց ճանապարհներին,
կշտապեն դեպի պարիսպները
եւ կպատրաստեն իրենց առաջապահներին։_
(^7) _Քաղաքների [* գետերի] դռները բացվեցին,
արքունիքները կործանվեցին,_
(^8) _եւ ունեցվածքները բացահայտվեցին։
Ինքը ելնում էր,
եւ իր նաժիշտներն առջեւից էին գալիս._


_աղավնիների պես մնչում էին իրենց սրտերում։_

(^9) _Նինվեի ջրերը նման էին ավազանի ջրերի.
նրանք փախան քեզնից եւ դադար չառան,
ու չկար մեկը, որ հետ նայեր։_
(^10) _Հափշտակում էին արծաթը,
հափշտակում էին ոսկին,
եւ նրա զարդեղենին չափ չկար։
Ծանրացան ավելի, քան նրա բոլոր ցանկալի սպասքները։_
(^11) _Ցնցում եւ նկրտում,
սրտի սոսկում
եւ ծնկների թուլացում,
եւ ցավ՝ ամեն մեջքի վրա.
եւ բոլորի երեսները մրոտված պտուկի էին նման։_
(^12) _Ո՞ւր են առյուծների որջերն ու նրանց կորյունների որսերը,
ուր առյուծը գնաց մտնելու, առյուծի կորյունը,
եւ չկար մեկը, որ զարհուրեցներ։_
(^13) _Առյուծը բավականին որսաց իր կորյունների համար
եւ կենդանի խեղդեց իր կորյունների համար,
իր որջը լցրեց որսով
եւ իր բնակավայրը՝ հափշտակությամբ։_
(^14) _«Ահա ես դեմ եմ քեզ,- ասում է Ամենակալ Տերը,-
ծխով կայրեմ քո բազմությունը,
եւ սուրը կուտի քո առյուծներին,
երկրից կվերացնեմ քո որսը,
եւ այլեւս չեն լսվի քո գործերը»։_
