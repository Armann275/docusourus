
(^1) _Սաղմոս Դավթի՝ օրհներգ_
(^2) _Սիրտս պատրաստ է, Աստվա՛ծ, սիրտս պատրաստ է
Օրհնելու եւ սաղմոսելու քեզ իմ փառքով։_
(^3) _Զարթնի՛ր, փա՛ռք իմ, զարթնի՛ր սաղմոսով եւ օրհնությամբ,
Եվ ես կարթնանամ առավոտյան։_
(^4) _Գոհություն կմատուցեմ քեզ, Տե՛ր, ժողովուրդների մեջ
Եվ սաղմոս կերգեմ քեզ ազգերի մեջ։_
(^5) _Քո ողորմությունը մեծ եղավ մինչեւ երկինք,
Քո ճշմարտությունը՝ մինչեւ ամպերը։_
(^6) _Դու երկինք ես բարձրացել, Աստվա՛ծ,
Քո փառքը ամբողջ երկրում է։_
(^7) _Որպեսզի սիրելիներդ փրկվեն,
Պահպանի՛ր քո աջով եւ լսի՛ր մեզ։_
(^8) _Աստված խոսեց իր սրբարանից.
«Բարձրանալով պիտի բաժանեմ Սյուքեմը
Եվ Վրանների հովիտը պիտի չափեմ։_
(^9) _Իմն է Գաղաադը, եւ իմն է Մանասեն.
Եփրեմը՝ իմ գլխի սաղավարտը,
Հուդան՝ իմ թագավորը,_
(^10) _Մովաբը՝ հույսիս ավազանը։
Պիտի ուղղեմ երթն իմ Եդովմ,
Եվ այլազգիներն ինձ հնազանդվեցին»։_
(^11) _Ո՞վ ինձ կտանի բերդաքաղաք,
Կամ ո՞վ ինձ կառաջնորդի մինչեւ Եդովմ,_
(^12) _Եթե ոչ դու, Աստվա՛ծ, որ մեզ մերժեցիր
Եվ մեր զորքերի հետ չեղար, Աստվա՛ծ,_
(^13) _Նեղության մեջ տո՛ւր մեզ օգնություն,
Որովհետեւ ունայն է մարդու փրկությունը։_
(^14) _Աստծով զորություն կստեղծենք,
Եվ նա մեր թշնամիներին ամոթահար կանի։_
