
Ազատագրում Հոգու միջոցով
(^1) Եթե այդպես է, ուրեմն ոչ մի դատապարտություն չկա նրանց համար, ովքեր Քրիստոս Հիսուսի մեջ են. (^2) որովհետեւ
Հոգու օրենքը, որ Քրիստոս Հիսուսով կյանք է տալիս, ինձ ազատեց մեղքի ու մահվան օրենքից։ 3 Քանի որ այն, ինչ
անհնար էր Օրենքի համար, որովհետեւ մարմինը նրան տկար էր դարձնում, Աստված հնարավոր դարձրեց. առաքեց իր
Որդուն մեղանչական մարմնի նմանությամբ ու մեղքի համար եւ մարմնի մեջ դատապարտեց մեղքը,^4 որպեսզի Օրենքի
արդարությունը կատարվի մեր մեջ, որ ոչ թե ըստ մարմնի ենք ընթանում, այլ ըստ Հոգու։ 5 Նրանք, որ ըստ մարմնի են
ապրում, մտածում են մարմնական բաների մասին, իսկ նրանք, որ ըստ Հոգու են ապրում, մտածում են հոգեւոր բաների
մասին։ 6 Մարմնականը խորհելը մահ է, իսկ հոգեւորը խորհելը՝ կյանք եւ խաղաղություն։ 7 Մարմնականը խորհելը
թշնամություն է Աստծու հանդեպ, որովհետեւ չի հնազանդվում Աստծու օրենքին, ոչ էլ կարող է հնազանդվել։ 8 Ուստի
ովքեր մարմնին են հետեւում, Աստծուն հաճելի չեն կարող լինել։
(^9) Բայց դուք մարմնի իշխանության տակ չեք, այլ Հոգու, եթե Աստծու Հոգին բնակվում է ձեր մեջ։ Ապա եթե մեկը
Քրիստոսի Հոգին չունի, նրան չի պատկանում։ 10 Իսկ եթե Քրիստոսը ձեր մեջ է, ապա մարմինը մեռած է մեղքի համար,
եւ Հոգին կյանք է տալիս արդարության համար։ 11 Եթե ձեր մեջ բնակվում է նրա Հոգին, ով Հիսուսին հարություն տվեց
մեռելներից, ապա ով Քրիստոսին հարություն տվեց մեռելներից, կկենդանացնի նաեւ ձեր մահկանացու մարմինները Իր
Հոգու միջոցով, որ բնակվում է ձեր մեջ։
(^12) Հետեւաբար, եղբայրնե՛ր, մարմնին չենք պարտական՝ ըստ մարմնի ապրելով. (^13) որովհետեւ, եթե ըստ մարմնի
ապրեք, կմեռնեք, իսկ եթե Հոգու օգնությամբ մարմնի գործերն սպանեք, կապրեք։ 14 Ովքեր առաջնորդվում են Աստծու
Հոգով, նրա՛նք են Աստծու որդիներ,^15 որովհետեւ չստացաք ծառայության հոգին վերստին վախի մեջ ընկնելու համար,
այլ ստացաք որդեգրության Հոգին, որով աղաղակում ենք. «Աբբա՛, Հա՛յր»։ 16 Այս նույն Հոգին վկայում է մեր հոգուն, որ
Աստծու որդիներ ենք։ 17 Իսկ եթե որդիներ ենք, ապա նաեւ ժառանգներ, Աստծու ժառանգներ եւ Քրիստոսի
ժառանգակիցներ. եթե կցորդ ենք նրա չարչարանքներին, հաղորդակից կլինենք նաեւ նրա փառքին։
(^18) Ինձ այնպես է թվում, թե ներկա ժամանակի չարչարանքներն անհամեմատելի են գալիք փառքի հետ, որ մեզ է
հայտնվելու։ 19 Որովհետեւ ստեղծագործությունն անհամբերությամբ սպասում է Աստծու որդիների հայտնությանը,
(^20) քանի որ ստեղծագործությունը հնազանդվեց ունայնությանը, ոչ իր կամքով, այլ նրա կամքով, ով հնազանդեցրեց նրա,
(^21) այն հույսով, որ ստեղծագործությունն ինքը նույնպես կազատվի ապականության ծառայությունից՝ Աստծու որդիների
փառքի ազատության մեջ մտնելու համար։ 22 Որովհետեւ գիտենք, որ ամբողջ ստեղծագործությունը մինչեւ այժմ
հեծեծում է եւ երկունքի ցավերի մեջ է։ 23 Եվ ոչ միայն սա, այլ նաեւ մենք, որ Հոգու երախայրիքն ունենք, մենք եւս
ներքնապես հեծեծում ենք՝ սպասելով որդեգրությանը՝ մեր մարմնի փրկությանը։ 24 Այս հույսով էր, որ փրկվեցինք, իսկ
տեսանելի հույսը հույս չէ, որովհետեւ մեկն էլ ինչո՞ւ հուսա այն, ինչ տեսնում է,^25 իսկ եթե հույս ունենք մի բանի, որ չենք
տեսնում, համբերությամբ սպասում ենք։ 26 Նույնպես եւ Հոգին օգնության է հասնում մեր տկարությանը. որովհետեւ
մենք, որ աղոթում ենք, չգիտենք, թե ինչպե՛ս պետք է աղոթել։ Բայց Հոգին ինքը բարեխոս է լինում մեզ համար անմռունչ
հառաչանքով։ 27 Իսկ նա, ով քննում է սրտերը, գիտի, թե ի՛նչ է խորհում Հոգին, որովհետեւ Աստծու կամքի համաձայն է
բարեխոսում սրբերի համար։ 28 Բայց գիտենք, որ ամեն ինչ գործակից է լինում նրանց բարիքի համար, ովքեր սիրում են
Աստծուն եւ կանչվեցին նրա ծրագրի համաձայն.^29 որովհետեւ Աստված նրանց, որոնց սկզբից էր ճանաչում,
նախասահմանեց կերպարանակից լինելու իր Որդու պատկերին, որպեսզի նա լինի անդրանիկը բազմաթիվ եղբայրների
մեջ։ 30 Եվ որոնց նախասահմանեց, նրանց նաեւ կանչեց, եւ որոնց կանչեց, նրանց նաեւ արդարացրեց, եւ որոնց
արդարացրեց, նրանց նաեւ փառավորեց։
(^31) Արդ ի՞նչ ասենք այս ամենի դիմաց։ Եթե Աստված մեր կողմն է, ո՞վ կլինի մեզ հակառակ։ 32 Նա, որ իր Որդուն
չխնայեց, այլ մեր բոլորի համար նրան մահվան մատնեց, ինչպե՞ս նրա հետ ամեն բան մեզ չի շնորհի։ 33 Ո՞վ է, որ
մեղադրելու է Աստծու ընտրյալներին։ Աստված է, որ արդարացնում է։ 34 Իսկ արդ, ո՞վ է, որ դատապարտելու է։ Քրիստոս
Հիսուսը, որ մեռավ, հարություն իսկ առավ եւ Աստծու աջ կողմում է եւ բարեխոս է մեզ համար։ 35 Արդ, ո՞վ կարող է մեզ
բաժանել Քրիստոսի սիրուց. նեղությո՞ւնը, թե՞ անձկությունը, թե՞ հալածանքը, թե՞ սովը, թե՞ մերկությունը, թե՞
վտանգը, թե՞ սուրը։ 36 Ինչպես որ գրված է.
_«Քեզ համար ենք մեռնում ամեն օր.
համարվեցինք ոչխար սպանդի համար» (Սաղ. 43(44).23)։_
(^37) Բայց այս ամենից ավելի հաղթական ենք դուրս գալիս նրա շնորհիվ, ով մեզ սիրեց. (^38) որովհետեւ համոզված եմ, որ
ո՛չ մահը, ո՛չ կյանքը, ո՛չ հրեշտակները, ո՛չ իշխանությունները, ո՛չ ներկա եւ ո՛չ գալիք բաները, ո՛չ զորությունները,^39 ո՛չ
բարձրությունը, ո՛չ խորությունը, ո՛չ էլ որեւէ ուրիշ արարած չի կարող մեզ բաժանել Աստծու սիրուց, որ մեր Տեր
Քրիստոս Հիսուսով է։
