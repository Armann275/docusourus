
Տերը հանդիմանում է Իսրայելին կռապաշտության համար
(^1) _«Կիջնի նրանց մեջտեղում՝ իբրեւ երկիր,
եւ ինչպես արծիվ՝ Տիրոջ տան վրա,
քանի որ դրժեցին իմ ուխտը
եւ իմ օրենքի դեմ ամբարշտություն գործեցին։_
(^2) _Կաղաղակեն ինձ. «Աստվա՛ծ, ճանաչեցինք քեզ»։_
(^3) _Քանի որ Իսրայելը դարձավ բարիքներից,
հալածեցին թշնամուն։_
(^4) _Անձամբ թագավորեցին,
բայց ոչ ինձանով.
տիրեցին, բայց ցույց չտվեցին ինձ,
իրենց արծաթից եւ ոսկուց իրենց համար կուռքեր շինեցին,
որպեսզի կործանվեն։_
(^5) _Խորտակի՛ր քո հորթը, Սամարիա՛.
իմ բարկությունը բորբոքվեց նրանց դեմ.
մինչեւ ե՞րբ պիտի չկարողանան մաքրվել_^6 _Իսրայելում։
Հյուսնը պատրաստեց այն,
ուստի Աստված չէ,
որովհետեւ քո հորթը մոլորեցնող է, Սամարիա՛։_
(^7) _Քանի որ խորշակահար սերմ ցանեցին,
նրանց կործանումն էլ կընդունի այն։
Նրանց խուրձը խյուսի զորություն չի տա.
եթե տա էլ, օտարները կուտեն այն։_
(^8) _Իսրայելն ընկղմվեց.
այժմ ազգերի մեջ եղավ անպիտան անոթի պես։_


(^9) _Քանի որ գնացին ասորեստանցիների մոտ,
Եփրեմն առանձին ուրախացավ, սիրեց կաշառքը,_
(^10) _դրա համար կմատնվեն ազգերին։
Բայց այժմ կընդունեմ նրանց,
եւ մի փոքր կդադարեն թագավորներ եւ իշխաններ օծելուց։_
(^11) _Քանի որ Եփրեմը շատացրեց զոհասեղանները,
նրա համար մեղք դարձան սիրելի զոհասեղանները։_
(^12) _Նրանց համար շատ բաներ կգրեմ,
բայց նրա կրոնն օտարոտի համարվեց։
Սիրելի զոհասեղանները._
(^13) _թեպետեւ զոհեր կմատուցեն եւ դրանց միսը կուտեն,
Տերը չի ընդունի այն։
Արդ, կհիշի նրանց անիրավությունները
եւ վրեժխնդիր կլինի նրանց անօրենությունների համար,
քանի որ նրանք Եգիպտոս վերադարձան
եւ պիղծ բաներ կուտեն ասորեստանցիների մեջ։_
(^14) _Իսրայելը մոռացավ իր Արարչին,
եւ մեհյաններ շինեցին.
Հուդան շատացրեց պարսպապատ քաղաքները,
բայց կրակ կուղարկեմ նրա քաղաքների վրա,
եւ կուտի դրանց հիմքերը»։_
