
Երուսաղեմը պատժվում է
(^1) Ականջիս բարձրաձայն աղաղակեց ու ասաց. «Այդ քաղաքից վրեժխնդիր լինելու ժամը մոտեցել է»։ Ամեն մարդ
սպանության գործիք ուներ ձեռքին։ 2 Ահա դեպի հյուսիս նայող բարձր դռան ճանապարհով վեց մարդ էր գալիս՝
յուրաքանչյուրի ձեռքին տապար։ Նրանց մեջ նաեւ մի մարդ կար՝ մինչեւ ոտնաթաթերը հասնող մի զգեստ հագին, իսկ
մեջքին՝ շափյուղայով ակնազարդ գոտի։ Մտան, կանգնեցին պղնձե զոհասեղանի առաջ։ 3 Եվ Իսրայելի Աստծու փառքը
քերովբեներից վեր՝ դեպի տաճարի բացօթյա տարածքը բարձրացավ։ Կանչեց այն մարդուն, որ մինչեւ ոտնաթաթերը
հասնող զգեստ էր հագել եւ մեջքին գոտի ուներ։ 4 Տերը նրան ասաց. «Անցի՛ր Երուսաղեմ քաղաքի միջով ու նշա՛ն դիր
այն մարդկանց ճակատին, որ հեծեծում ու հոգոց են հանում իրենց մեջ գործված անօրենությունների վրա»։
(^5) Մյուսներին էլ ինձ լսելի ձեւով ասաց. «Նրա հետեւից քաղա՛ք գնացեք եւ կոտորե՛ք։ Ձեր աչքը թող չխնայի. (^6) չխղճաք
ծերին ու մանկանը, կույսին ու երիտասարդին։ Կանանց էլ կոտորե՛ք, ջնջե՛ք։ Բայց ում վրա նշան կա, չմոտենաք։ Սկսե՛ք
իմ սրբարանից»։ Եվ սկսեցին ծեր մարդկանցից, որոնք տաճարի ներսում էին։ 7 Ապա նրանց ասաց. «Պղծե՛ք այդ տունը
եւ այն դիակներո՛վ լցրեք, դո՛ւրս ելեք, կոտորե՛ք եւ հարվածե՛ք այդ քաղաքին»։ 8 Մինչ նրանց կոտորում էին, նայեցի ու
տեսա եւ երեսս ի վայր ընկնելով՝ աղաղակեցի ու ասացի. «Վա՛յ ինձ, Ամենակա՛լ Տեր. ահա դու Իսրայելի տան
մնացորդներին ես ջնջում՝ քո զայրույթը Երուսաղեմի վրա թափելով»։ 9 Եվ ինձ ասաց. «Իսրայելի ու Հուդայի տան
անիրավությունները սաստիկ շատացան, որովհետեւ այդ երկիրը լցվեց բազմաթիվ ժողովուրդներով, քաղաքն էլ՝


անօրենությամբ ու պղծությամբ, քանի որ ասացին. “Տերը լքել է երկիրը եւ այլեւս չի նայում”։ 10 Արդ, աչքս չի խնայելու, եւ
ոչ էլ ողորմելու եմ, այլ ըստ իրենց բռնած ճանապարհի էլ իրենց գլխին եմ բերելու»։ 11 Եվ ահա այն մարդը, որ մինչեւ
ոտնաթաթերը հասնող զգեստ էր հագել եւ մեջքին գոտի ուներ, պատասխանեց ու ասաց. «Արեցի այնպես, ինչպես ինձ
հրամայել էիր»։
