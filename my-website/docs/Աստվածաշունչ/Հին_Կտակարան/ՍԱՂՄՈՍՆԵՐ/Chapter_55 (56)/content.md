
(^1) _Դպրապետին՝ ժողովրդի մասին, որը հեռացել էր սրբերից։ Արձանագիր սաղմոս Դավթի, երբ այլազգիները նրան բռնել
էին Գեթում_
(^2) _Ողորմի՛ր ինձ, Աստվա՛ծ,
Որովհետեւ մարդն ինձ կոխոտեց._


Պատերազմները հանապազ նեղեցին ինձ։
(^3) _Իմ թշնամիներն ամեն օր կոխոտեցին ինձ,
Եվ շատերը բարձունքից մարտնչեցին իմ դեմ։_
(^4) _Ցերեկով թերեւս կերկյուղեմ, բայց հույսս Տիրոջ վրա կդնեմ,_
(^5) _Աստծով պիտի կատարեմ իմ գովաբանությունը
Ամբողջ ցերեկվա ընթացքում.
Աստծուն հուսացի ու չեմ վախենալու.
Մարդն ի՜նչ կարող է անել ինձ։_
(^6) _Ամեն օր իմ խոսքերն անարգեցին.
Նրանց չար խորհուրդներն իմ մասին էին։_
(^7) _Նրանք թող պանդուխտներ լինեն եւ գաղտագողի շրջեն.
Գաղտնի հետապնդում էին ինձ,
Ինչպես հետապնդում էին հոգիս։_
(^8) _Իբրեւ ոչնչություն պիտի մերժես նրանց,
Բարկությամբ պիտի հնազանդեցնես ժողովուրդներին։_
(^9) _Ո՛վ Աստված, կյանքս կպատմեմ քեզ,
Քո առջեւ կդնեմ իմ արցունքները,
Ինչպես խոստացար դու ինձ։_
(^10) _Իմ թշնամիները թիկունք դարձրած պիտի փախչեն
Այն օրը, երբ աղոթեմ քեզ։
Ահա ճանաչեցի, որ դու իմ Աստվածն ես։_
(^11) _Աստծուն պիտի օրհնեմ իմ բերանով,
Տիրոջը գովեմ իմ խոսքերով._
(^12) _Աստծուն հուսացի ու չեմ վախենալու.
Մարդն ի՜նչ կարող է անել ինձ։_
(^13) _Ինձնից են, ո՜վ Աստված, ուխտերն իմ,
Որ քեզ պիտի մատուցեմ օրհնությամբ,_
(^14) _Փրկեցիր իմ անձը մահվանից,
Աչքերս՝ արտասուքներից,
Ոտքերս՝ գայթակղությունից.
Հաճելի կլինեմ Տիրոջ առաջ ողջերի երկրում։_
