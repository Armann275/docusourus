
Ովսեեն եւ անհավատարիմ կինը
(^1) Եվ Տերն ինձ ասաց. «Դու դարձյալ գնա՛ եւ չարություն ու շնություն սիրող մի կնո՛ջ սիրիր, ինչպես Աստված է սիրում
Իսրայելի որդիներին, բայց նրանք օտար աստվածների վրա են իրենց հայացքը հառել եւ չամիչով խմորեղեն են սիրում»։
(^2) Նրան ինձ համար վարձեցի տասնհինգ արծաթով, մի քոռ գարիով եւ մի մատնաչափ գինիով։ 3 Եվ ասացի նրան. «Դու
շատ օրեր կբնակվես ինձ հետ եւ այլեւս ո՛չ կպոռնկանաս, ո՛չ էլ ուրիշ տղամարդունը կլինես, եւ ես կլինեմ քոնը»։ 4 Ահա
շատ օրեր Իսրայելի որդիները կբնակվեն առանց թագավորի եւ առանց իշխանի, առանց զոհաբերությունների եւ առանց
զոհասեղանի, առանց քահանայության եւ առանց հայտնությունների։ 5 Դրանից հետո Իսրայելի որդիները կդառնան ու
կփնտրեն Տիրոջը՝ իրենց Աստծուն, եւ Դավթին՝ իրենց թագավորին, եւ վերջին օրերին կզորանան Տիրոջով ու նրա
բարիքներով։
