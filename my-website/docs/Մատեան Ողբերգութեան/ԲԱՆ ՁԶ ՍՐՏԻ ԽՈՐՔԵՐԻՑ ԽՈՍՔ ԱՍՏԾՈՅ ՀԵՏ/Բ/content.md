
Արդ, ամէն կողմից պարտուած ու լքուած,
Որպէս ապիկար, հաշմուած` մերժուեցի, կորայ,
քշուեցի.
Եւ մաշուած իսպառ բազում մեղքերից ի մահ
գլորուեցի.
Որի համար էլ պարգեւներից զուրկ` ողորմութեան
կողմն եմ նայում,
Եւ ամօթահար երեսով ե՛ս էլ, որ տէր եմ ամէն
տեսակ մեղքերի,
Աղերսում եմ քեզ բոլոր կենդանի մեռեալների
հետ,
Զի կարող ես միշտ մի հնար անել ինձ նման մեռած
ու կորածներին.
Ամէն ինչի մէջ զօրաւոր ես դու.
Եւ մանաւանդ որ կարենալուդ հետ` ե՛ւ կամենալն
է քեզ ախորժելի:
Եւ արդ բարգաւաճ ու կենսանորոգ շնորհներն այս
երկու, -
Կամենալն ու կարենալը իրար մօտ գալով,
Կվերանայ անյոյս վհատութիւնը բոլոր
մեղաւորների
Եւ կգա այնժամ, կհասնի շուտով հոգիներ բուժող
Քո հրամանի լոյսն աւետաւոր, Տէ՜ր ամենայնի,
Օրհնեալ յաւիտեանս. ամէն:



