
Եւ այս բոլորը քոնն են միայն, Տէ՜ր,
Քո ներշնչումով եմ գրել սրանք.
Ուստի ես, օրհնեալ, աղաչում եմ քեզ, այդ
պարգեւներիցդ ի՛նձ էլ շնորհիր.
Բա՛ց, Տէր, քո բարիքների գանձարանը, ըստ
առակողի աղերսանքների:
Բարիքներիդ ամբարներում չխառնես դու իմ
չարիքներից.
Չշտեմարանես քեզ համար սիրելի գթութեան եւ
ողորմութեան հետ ատելի ոխեր եւ բարկութիւններ.
Քո պաշտելի ստացուածքներում չպահե՜ս քեզ
համար անախորժ մթութիւններ ու դժնութիւններ,
Եւ ինձ վնասող մեղքեր ու թշուառութիւններ:
Կեանքիդ մատեանում քո օրհնեալ աջով չգրե՜ս
դու պարտամուրհակն իմ անէծքների,
Այլ ինձ համար անհնար համարուածները դիւրին
ու հեշտ ցոյց տալով`
Կրկնակի անգամ եւ է՛լ աւելի մեծացնես դու քո
անունը, ո՜վ Տէր:

