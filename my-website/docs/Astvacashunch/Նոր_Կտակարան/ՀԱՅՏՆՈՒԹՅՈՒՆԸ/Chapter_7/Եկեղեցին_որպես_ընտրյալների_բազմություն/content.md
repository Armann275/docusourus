
Եկեղեցին որպես Աստծու ժողովուրդ
(^1) Եվ դրանից հետո տեսա չորս հրեշտակներ, որոնք կանգնել էին երկրի չորս անկյուններին եւ պահել էին երկրի չորս
հողմերը, որպեսզի հողմ չփչի ո՛չ երկրի, ո՛չ ծովի եւ ո՛չ էլ ծառերի վրա։ 2 Եվ տեսա մի ուրիշ հրեշտակ, որ ելնում էր
արեւելքից եւ ուներ կենդանի Աստծու կնիքը։ Նա բարձր ձայնով աղաղակեց այն չորս հրեշտակներին, որոնց
իշխանություն էր տրված վնասելու երկրին եւ ծովին։ 3 Եվ ասաց. «Վնաս մի՛ տվեք երկրին. ո՛չ ծովին, ո՛չ ծառերին, այլ
սպասե՛ք, մինչեւ որ կնիք դնեմ իմ Աստծու ծառաների ճակատներին։ 4 Եվ լսեցի կնքվածների թիվը՝ հարյուր
քառասունչորս հազար՝ կնքված Իսրայելի բոլոր ցեղերից.^5 Հուդայի ցեղից՝ տասներկու հազար կնքված, Ռուբենի ցեղից՝
տասներկու հազար, Գադի ցեղից՝ տասներկու հազար,^6 Ասերի ցեղից՝ տասներկու հազար, Նեփթաղիմի ցեղից՝
տասներկու հազար, Մանասեի ցեղից՝ տասներկու հազար,^7 Շմավոնի ցեղից՝ տասներկու հազար, Ղեւիի ցեղից՝
տասներկու հազար, Իսաքարի ցեղից՝ տասներկու հազար,^8 Զաբուղոնի ցեղից՝ տասներկու հազար, Հովսեփի ցեղից՝
տասներկու հազար, Բենիամինի ցեղից՝ տասներկու հազար։
(^9) Դրանից հետո տեսա ահա մի մեծ բազմություն, որին թիվ չկար, կազմված բոլոր հեթանոսներից եւ բոլոր ազգերից,
բոլոր լեզուներից եւ բոլոր ժողովուրդներից, որոնք, իրենց վրա սպիտակ հանդերձներ գցած եւ արմավենու ճյուղեր իրենց
ձեռքերին, կանգնած էին աթոռի ու Գառան առաջ։ 10 Բարձր ձայնով աղաղակում էին եւ ասում. «Փրկությունը մեր
Աստծո՛ւնն է, որ նստում է աթոռի վրա, ինչպես եւ Գառանը»։ 11 Եվ բոլոր հրեշտակները կանգնած էին աթոռի եւ երեցների
ու չորս կենդանիների շուրջը եւ երեսի վրա ընկնում էին աթոռի առաջ ու երկրպագում էին Աստծուն՝ 12 ասելով. «Ամեն։
Օրհնությո՜ւն, փա՜ռք, իմաստությո՜ւն, գոհությո՜ւն, պատի՜վ, զորությո՜ւն եւ կարողությո՜ւն մեր Տիրոջը՝ Աստծուն,
Աստծուն հավիտյանս հավիտենից։ Ամեն»։
(^13) Եվ երեցներից մեկն ինձ ասաց. «Սրանք, որ սպիտակ հանդերձներ են հագել, ովքե՞ր են եւ որտեղի՞ց են գալիս»։
(^14) Ես նրան պատասխանեցի. «Տե՛ր, դու գիտես»։ Եվ նա ինձ ասաց. «Սրանք նրանք են, որ գալիս են մեծ նեղություններից
եւ իրենց հագուստները լվացին ու սպիտակեցրին Գառան արյունով։ 15 Այդ պատճառով են նրանք կանգնած Աստծու
աթոռի առաջ եւ զօր ու գիշեր պաշտում են նրան իր սրբարանի մեջ։ Եվ նա, որ նստում է աթոռի վրա, բնակվում է նրանց
մեջ։ 16 Ո՛չ քաղց են զգալու, ո՛չ ծարավելու են. եւ նրանց չի վնասելու ո՛չ արեգակը, ո՛չ էլ տոթը։ 17 Եվ Գառը, որ իր աթոռի
մեջտեղում է, կհովվի նրանց ու կառաջնորդի նրանց դեպի կյանքի աղբյուրը, Աստված նրանց աչքերից կսրբի արցունքի
ամեն մի կաթիլ։

