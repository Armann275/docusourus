
Տիրոջ նզովքը Հուդայի երկրի դեմ
(^1) Սա այն խոսքն է, որ Երեմիան ստացավ Տիրոջից.
(^2) «Լսե՛ք այս ուխտի խոսքերը եւ հայտնե՛ք Հուդայի մարդկանց ու Երուսաղեմի բնակիչներին։
(^3) Եվ կասես նրանց. այսպես է ասում Տերը՝ Աստվածն Իսրայելի. “Թող անիծյալ լինի այն մարդը, որը չի լսի այս ուխտի
խոսքերը,^4 որ ավանդել եմ ձեր հայրերին այն օրը, երբ նրանց հանում էի եգիպտացիների երկրից՝ երկաթի հնոցից՝
ասելով. “Ակա՛նջ դրեք իմ ձայնին եւ ինչ որ պատվիրեմ ձեզ, կատարե՛ք ըստ ամենայնի, եւ դուք իմ ժողովուրդը կլինեք,
իսկ ես՝ ձեր Աստվածը”։ 5 Կհաստատեմ իմ երդումը, որ երդվեցի ձեր հայրերին՝ տալու նրանց այն երկիրը, որը մեղր ու
կաթ է բխեցնում, ինչպես եւ այսօր”»։
Պատասխանեցի եւ ասացի. «Այո՛, Տե՛ր, թող այդպես լինի»։
(^6) Եվ Տերն ինձ ասաց. «Այդ բոլոր խոսքերն ընթերցի՛ր այդտեղ՝ Հուդայի քաղաքներում ու Երուսաղեմից դուրս, եւ
ասա՛. “Լսե՛ք այս ուխտի պատգամները եւ կատարե՛ք դրանք։ 7 Չէ՞ որ այն օրը, երբ ես նրանց հանեցի եգիպտացիների
երկրից, ու մինչեւ այսօր, ամեն առավոտ կանուխ, ձեր հայրերին խստագույնս խրատեցի եւ ասացի. “Ակա՛նջ դրեք իմ
ձայնին”, բայց նրանք չլսեցին։ 8 Ականջները շուռ տվեցին եւ բոլորն իրենց հոժար սրտով գնացին դեպի չարիքը։ Եվ
որովհետեւ ինչ որ պատվիրեցի նրանց անել, չարեցին, իմ այս ուխտի բոլոր խոսքերը կկատարեմ նրանց նկատմամբ”»։
(^9) Եվ Տերն ինձ ասաց. «Հուդայի մարդկանց եւ Երուսաղեմի այդ բնակիչների մեջ դավադրություն գտնվեց։ 10 Նրանք
դարձ կատարեցին դեպի իրենց նախահայրերի անիրավությունը, որոնք չէին կամենում հետեւել իմ խոսքերին։
Ահավասիկ նրանք գնում են օտար աստվածների հետեւից, որպեսզի ծառայեն նրանց։ Իսրայելի տունը եւ Հուդայի տունը
խախտեցին իմ ուխտը, որ կապել էի նրանց հայրերի հետ»։ 11 Դրա համար էլ Տերն այսպես է ասում. «Ահավասիկ ես
չարիք կբերեմ նրանց վրա, որից չպիտի կարողանան դուրս գալ։ Ինձ են կանչելու, բայց չեմ լսելու նրանց։ 12 Հուդայի
քաղաքներն ու Երուսաղեմի բնակիչները կգնան, կկանչեն իրենց աստվածներին, որոնց խունկ էին ծխում, բայց նրանցից
փրկություն չի լինելու իրենց նեղության ժամանակ։ 13 Քո աստվածները, Հուդա՛, թվով այնքան էին, որքան քո
քաղաքները, եւ ըստ Երուսաղեմի փողոցների թվի՝ ամոթի բագիններ ու սեղաններ կանգնեցրիք Բահաղին խունկ ծխելու
համար։ 14 Իսկ դու մի՛ աղոթիր այդ ժողովրդի համար, խնդրանքներով մի՛ աղաչիր ու պաղատիր դրանց համար,
որովհետեւ երբ իրենց նեղության ժամանակ կանչեն ինձ, ես չպիտի լսեմ։
(^15) _Իմ սիրելի ժողովրդի մասին եմ ասում,
քանզի նա իմ տաճարի ներսում պղծություն գործեց։
Մի՞թե աղոթքը եւ զոհերի միսը քեզնից կվերացնեն քո չարիքները,
կամ թե դրանցով դու կփրկվե՞ս։_
(^16) _Տերը քո անունը գեղատես ու վարսավոր ձիթենի դրեց։
Նրանց թլփատության ձայնից դու մեծ նեղության մեջ ես._


անպետքացան քո ոստերը։
(^17) Զորությունների Տերը, որ քեզ տնկեց, Իսրայելի տան եւ Հուդայի տան չարությունների պատճառով քո հանդեպ
չար խոսեց. նրանք իրենք իրենց դեմ գործեցին, ինձ բարկացնելով՝ Բահաղին խնկարկեցին»։
(^18) Տե՛ր, ճանաչե՛լ տուր ինձ, եւ ես կճանաչեմ. այն ժամանակ կտեսնեմ նրանց գործերը։ 19 Ես՝ իբրեւ անմեղ մի գառ,
որին մորթելու են տանում, չիմացա, որ իմ մասին չար խորհուրդ են արել եւ ասում են. «Եկեք նրա հացի մեջ փայտ գցենք
եւ նրան ջնջենք ողջերի երկրից, թող նրա անունն այլեւս չհիշվի»։
(^20) _Զորությունների՛ Տեր, դու, որ արդար ես վարվում,
քննում ես երիկամներն ու սրտերը,
թող ես տեսնեմ, որ վրեժխնդիր ես լինում նրանցից,
քանզի քե՛զ հանձնեցի իմ դատը։_
(^21) Դրա համար էլ Տերն այսպես է ասում Անաթովթի մարդկանց մասին, որոնք քո անձն են փնտրում՝ ասելով. «Մեր
մասին մի՛ մարգարեացիր, ապա թե ոչ կմեռնես մեր ձեռքով»։ 22 Ահա թե ինչու այսպես է ասում Զորությունների Տերը.
«Ահավասիկ ես պիտի այցելեմ նրանց. նրանց երիտասարդները սրով պիտի սպանվեն, տղաներն ու աղջիկները սովից
պիտի վախճանվեն։ 23 Նրանցից ոչ ոք չի մնալու, որովհետեւ Անաթովթի բնակիչներին չարիք եմ բերելու այն տարին, երբ
գամ նրանց այցելելու»։
