
Հիսուսը՝ մեր մեծ Քահանայապետը
(^1) Իմ ասած խոսքերի գլխավորն այս է. այնպիսի քահանայապետ ունենք, որ նստեց երկնքում Մեծության աթոռի աջ
կողմում՝ 2 որպես պաշտոնյա սրբարանի եւ ճշմարիտ խորանի, որ Տե՛րը կանգնեցրեց եւ ոչ թե մարդը։ 3 Ամեն մի
քահանայապետ զոհեր եւ պատարագներ մատուցելու համար է կարգված, ուստի պետք է նա էլ մի բան ունենա, որ
մատուցի։ 4 Քանզի, եթե նա երկրի վրա լիներ, թերեւս քահանա չլիներ իսկ, քանի որ կան քահանաներ, որ պատարագ են
մատուցում ըստ օրենքի.^5 նրանց սպասավորությունը երկնավոր բաների նմանությունն ու ստվերն է միայն, ինչպես որ
Մովսեսին հրամայվեց, երբ նա պիտի կանգնեցներ վկայության խորանը. «Տե՛ս,- ասում է,- ամեն ինչ կանես ըստ այն
օրինակի, որ ցույց տրվեց քեզ լեռան վրա»։ 6 Բայց արդ, Հիսուսն ավելի բարձր սպասավորության հասավ, քանի որ
միջնորդ է առավել լավ ուխտի, ուխտ, որ լավագույն խոստումների վրա հիմնվեց։ 7 Եթե առաջինն անթերի լիներ, ապա
երկրորդի համար տեղ չէր փնտրվի։ 8 Եվ ահա մեղադրում է նրանց եւ ասում.
_«Ահավասիկ օրեր պիտի գան,- ասում է Տերը,-
եւ Իսրայելի տան հետ ու Հուդայի տան հետ նոր ուխտ պիտի կնքեմ,_
(^9) _բայց ոչ նման այն ուխտի, որ կնքեցի նրանց հայրերի հետ այն օրը,
երբ նրանց ձեռքից բռնեցի՝ Եգիպտոսից դուրս հանելու համար։
Եվ որովհետեւ նրանք չմնացին իմ ուխտի մեջ,
ես էլ անտարբեր եղա նրանց հանդեպ,- ասում է Ամենակալ Տերը։_
(^10) _Բայց այս է այն ուխտը, որը պիտի կնքեմ Իսրայելի տան հետ
այն օրերից հետո,- ասում է Տերը։
Իմ օրենքները պիտի դնեմ նրանց մտքի մեջ
եւ նրանց սրտում պիտի գրեմ դրանք։
Ես նրանց համար Աստված պիտի լինեմ,
եւ նրանք ինձ ժողովուրդ պիտի լինեն։_
(^11) _Եվ յուրաքանչյուրն այլեւս չպիտի ուսուցանի իր համաքաղաքացուն,
ոչ էլ՝ յուրաքանչյուրն իր եղբորը՝ ասելով.
“Ճանաչի՛ր Տիրոջը”,
որովհետեւ ինձ բոլորը պիտի ճանաչեն՝
նրանց փոքրերից մինչեւ մեծերը._
(^12) _քանզի պիտի ներեմ նրանց անիրավությունները
եւ նրանց մեղքերն ու անօրինությունները այլեւս չպիտի հիշեմ» (Երմ. 31.31-34)։_
(^13) Արդ, նոր ուխտի մասին խոսելով՝ նա հին դարձրեց առաջինը. իսկ այն, ինչ հնանում է ու ծերանում, մոտ է
անհետանալու։
