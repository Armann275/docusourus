
Խոստումներ Երուսաղեմի համար
(^1) Աստված երկրորդ անգամ իր խոսքն ուղղեց Երեմիային, որ տակավին փակված էր բանտի սրահում, եւ ասաց.
(^2) այսպես է ասում Տերը, որ արարեց երկիրը, ստեղծեց եւ հաստատեց այն. Տեր է նրա անունը։
(^3) «Կանչի՛ր ինձ, եւ ես պատասխան կտամ քեզ, կպատմեմ քեզ մեծամեծ ու զորավոր բաների մասին, որ դու չգիտես»։
(^4) Այսպես է ասում Տերը՝ Իսրայելի Աստվածը, այս քաղաքի տների մասին եւ Հուդայի արքայի ապարանքի մասին, որոնք
քանդվել են աշտարակներ եւ մարտկոցներ կառուցելու նպատակով,^5 որպեսզի եկողները մարտնչեն քաղդեացիների դեմ
եւ դրանք լցնեն այն մարդկանց դիակներով, որոնց հարվածեցի իմ բարկությամբ ու զայրույթով եւ իմ երեսը շուռ տվեցի
նրանցից իրենց բոլոր չարությունների պատճառով։
(^6) «Ահավասիկ ես պիտի բուժեմ նրանց վերքերը, պիտի բժշկեմ նրանց. խաղաղության ձայնը եւ ապահովություն
պիտի բերեմ նրանց։ 7 Պիտի վերադարձնեմ Հուդայի եւ Երուսաղեմի գերյալներին ու վերականգնեմ նրանց իրենց
նախկին վիճակի մեջ։ 8 Նրանց պիտի մաքրեմ այն բոլոր անիրավություններից, որ գործեցին իմ նկատմամբ, ու այլեւս
չպիտի հիշեմ նրանց մեղքերը, որ գործեցին իմ հանդեպ՝ ապստամբելով իմ դեմ։ 9 Նրանք ինձ համար ուրախություն,
օրհնանք ու պարծանք պիտի դառնան աշխարհի բոլոր ժողովուրդների առաջ, որոնք, իմանալով այն բոլոր բարի բաների
մասին, որ ես անելու եմ նրանց համար, երկյուղ պիտի կրեն ու դառնանան նրանց համար կատարած իմ բոլոր
բարիքների եւ խաղաղության պատճառով»։
(^10) Այսպես է ասում Տերը. «Այդ տեղում, որի մասին դուք ինքներդ ասում եք, թե մարդկանցից ու անասուններից
թափուր է, Հուդայի քաղաքներում եւ Երուսաղեմից դուրս, որոնք ավերակների են վերածվել, որովհետեւ չկան մարդիկ,
չկան բնակիչներ, չկան անասուններ,- դարձյալ պիտի հնչեն 11 ձայնն ուրախության եւ ձայնը ցնծության, ձայնը փեսայի եւ
ձայնը հարսի, որոնք պիտի ասեն՝
_“Գոհությո՛ւն մատուցեք Ամենակալ Տիրոջը,
քանզի քաղցր է նա,
եւ հավիտենական է նրա ողորմությունը”։
Օրհնության նվերներ պիտի բերեն Տիրոջ տունը,
քանի որ այդ երկրի գերյալներին
առաջվա վիճակին պիտի վերադարձնեմ»,-
ասում է Տերը։_
(^12) Այսպես է ասում Զորությունների Տերը. «Մարդ ու անասունից զուրկ այդ ավերակ վայրում եւ դրա բոլոր
քաղաքներում դարձյալ պիտի լինեն հովվական իջեւաններ ու ոչխարների հոտերի մակաղատեղիներ։ 13 Լեռնային
քաղաքներում, Սեփելայի քաղաքներում ու Նագեբի քաղաքներում, Բենիամինի երկրում, Երուսաղեմի շրջակայքում եւ
Հուդայի քաղաքներում դարձյալ ոչխարների հոտեր են անցնելու դրանք հաշվողի ձեռքի տակով,- ասում է Տերը։- 14 Ահա
օրեր են գալու,- ասում է Տերը,- եւ ես հաստատ կատարելու եմ իմ բարի խոսքերը, որ հայտնեցի Իսրայելի տան մասին եւ
Հուդայի տան մասին։ 15 Այն օրերում եւ այն ժամանակ Դավթի համար մի արդար շառավիղ պիտի ծնեմ, որն իրավունք
ու արդարություն պիտի պաշտպանի երկրի վրա։ 16 Այն օրերում Հուդան պիտի փրկվի, եւ Երուսաղեմը ապահով պիտի
ապրի։ Այս է այն անունը, որով նա պիտի կոչվի՝ “Տերն է մեր արդարությունը”»։
(^17) Տերն այսպես է ասում. «Դավթի սերնդից Իսրայելի տան գահին նստող մարդ չպիտի պակասի, (^18) եւ ղեւտացի
քահանաներից իմ առաջ ամեն օր ողջակեզ մատուցող, զոհաբերություն անող եւ խունկ ծխող մարդ երբեք չպիտի
պակասի»։
(^19) Տերն իր խոսքն ուղղեց Երեմիա մարգարեին՝ ասելով. (^20) այսպես է ասում Տերը. «Եթե կարողանաք խափանել
ցերեկվա իմ ուխտը եւ գիշերվա իմ ուխտը այնպես, որ ցերեկն ու գիշերը իրենց ժամանակին չլինեն,^21 ապա կխափանվի
նաեւ իմ ուխտը, որ կնքել եմ իմ ծառա Դավթի հետ,- նաեւ իմ պաշտոնյաների՝ ղեւտացի քահանաների հետ,- թե՝ չի ունենա
նա որդի, որ թագավորի նրա գահի վրա։ 22 Ինչպես որ անթվելի են երկնքի աստղերը, եւ անչափելի ծովի ավազը, այդպես
էլ պիտի բազմացնեմ իմ ծառա Դավթի սերունդը եւ ղեւտացիներին՝ իմ պաշտոնյաներին»։


(^23) Տերը, իր խոսքն ուղղելով Երեմիա մարգարեին, ասում է.
(^24) «Չե՞ս տեսնում՝ ի՛նչ է խոսում այդ ժողովուրդը՝ ասելով. “Աստված, որ ընտրել էր երկու ազգատոհմերի, մերժեց
նրանց”։ Այդպիսով նրանք զայրացնում են իմ ժողովրդին, կարծես նրանց համար նա այլեւս ազգ չէ»։
(^25) Այսպես է ասում Տերը. «Եթե ցերեկվա ու գիշերվա, երկնքի ու երկրի մասին իմ ուխտը չեմ հաստատել, (^26) ապա
Հակոբի եւ իմ ծառա Դավթի սերունդը կանարգեմ, Աբրահամի, Իսահակի եւ Հակոբի սերնդի վրա նրա սերնդից իշխան
չեմ դնի, սակայն ես նրանց գերյալներին պիտի վերադարձնեմ, պիտի ողորմեմ նրանց»։
