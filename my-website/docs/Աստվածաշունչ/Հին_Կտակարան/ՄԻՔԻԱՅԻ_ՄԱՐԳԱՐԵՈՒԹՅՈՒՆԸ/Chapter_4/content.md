
Հովնանը հասկանում է, թե Տերն ինչո՛ւ խղճաց Նինվեին
(^1) Հովնանն ամբողջությամբ տրտմեց ու խռովվեց։ 2 Աղոթեց Տիրոջը՝ Աստծուն, եւ ասաց. «Ո՛վ Տեր, դրանք իմ այն
բառերը չէի՞ն, մինչ այնտեղ՝ իմ երկրում էի։ Դրա համար էլ շտապեցի փախչել Թարսիս, քանի որ գիտեի, որ դու ողորմած
ես եւ գթած, համբերող ու բազումողորմ եւ զղջում ես չարիքների համար։ 3 Արդ, Տե՛ր, Տե՛ր, հոգիս վերցրո՛ւ ինձանից,
որովհետեւ ինձ համար ավելի լավ է մեռնելը, քան թե ողջ մնամ»։ 4 Եվ Տերն ասաց Հովնանին. «Իսկապես շա՞տ ես
տրտմել»։
(^5) Հովնանը դուրս ելավ այն քաղաքից, նստեց քաղաքի դիմաց [* _քաղաքից արեւելք_ ], իր համար հովանի պատրաստեց
եւ նստեց հովանու տակ, մինչեւ որ տեսներ, թե ի՛նչ էր լինելու քաղաքին։ 6 Աստված հրաման տվեց դդմենուն, եւ Հովնանի
գլխի վրա ելավ՝ նրա գլխի վրա նրան հովանի լինելու, նրան զովացնելու իր տառապանքներից։ Հովնանը շատ
ուրախացավ դդմենու համար։
(^7) Հաջորդ օրը՝ վաղ առավոտյան, Աստված հրաման տվեց որդին. վնասեց դդմենին, եւ չորացավ։ 8 Եվ երբ արեւը
ծագեց, Աստված հրաման տվեց տապախառն խորշակ քամուն, եւ արեւն ընկավ Հովնանի գլխին. տառապանքի մեջ էր,
եւ նրա հոգին դուրս էր գալիս, եւ ասում էր. «Ինձ համար ավելի լավ էր մեռնելը, քան իմ այս կյանքը»։
(^9) Եվ Տերը՝ Աստված, ասաց Հովնանին. «Իսկապես շա՞տ ես տրտմած մնալու դդմենու համար», եւ ասաց. «Շատ եմ
տրտմած մնալու մինչեւ մահ»։
(^10) Տերն ասաց. «Դու ափսոսացիր դդմենուն, որի համար ոչ մի ջանք չէիր թափել ու չէիր աճեցրել այն. գիշերը ելավ եւ
հաջորդ գիշեր կորավ։ 11 Ես չխնայե՞մ Նինվե մեծ քաղաքը, որտեղ բնակվում են ավելի քան տասներկու բյուր մարդիկ,
որոնք իրենց աջն ու ձախը չգիտեն, նաեւ բազում անասուններ»։

