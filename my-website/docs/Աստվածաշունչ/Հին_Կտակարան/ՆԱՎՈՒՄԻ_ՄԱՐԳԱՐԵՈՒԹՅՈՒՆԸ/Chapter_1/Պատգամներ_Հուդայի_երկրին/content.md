
(^1) Նինվեի տեսիլքը։ Նավում Եղկեսացու տեսիլքի գիրքը։
(^2) _Աստված նախանձախնդիր է, եւ վրեժխնդիր է Տերը.
Տերը վրեժխնդիր է բարկությամբ,
Տերը վրեժ է լուծում իր հակառակորդներից,
եւ ինքն է վերացնում իր թշնամիներին։_
(^3) _Համբերատար է Տերը,
եւ մեծ է նրա զորությունը,
Տերն արդարացնելով չի արդարացնում։
Նրա ընթացքը մահով ու երկրաշարժով է.
քամին նրա ձին է [* ճանապարհն է], ամպերը՝ նրա ոտքերի փոշին։_
(^4) _Սաստում է ծովը եւ ցամաքեցնում այն,_


_ավերում է բոլոր գետերը։
Տկարացան բասանացին ու Կարմելոսը,
Լիբանանի բոլոր ծաղիկները պակասեցին։_

(^5) _Լեռները շարժվեցին նրանից,
եւ բլուրները սասանվեցին,
նրա առջեւ խախտվեց երկիրը,
եւ նրա բոլոր բնակիչները։_
(^6) _Նրա բարկության առաջ ո՞վ կդիմանա,
եւ ո՞վ կկանգնի նրա սաստիկ բարկության դեմ։
Նրա ցասումը հալեցնում է իշխանությունները [* իջավ որպես կրակ],
եւ ժայռերը խորտակվեցին նրանից։_
(^7) _Բարեհաճ է Տերը նրանց նկատմամբ,
որոնք սպասում են իրեն նեղության օրը.
եւ ճանաչում է իրենից երկյուղածներին։_
(^8) _Բայց վրա հասնող հեղեղով վերջ կտա ընդդեմ ելածներին,
եւ խավարը կհալածի նրա թշնամիներին։_
(^9) _Ի՞նչ եք խորհում Տիրոջ դեմ.
ավարտն ինքն է անելու եւ երկու անգամ նույն վրեժը չի լուծի նեղության ժամանակ։_
(^10) _Մինչեւ իրենց հիմքը խոպան կդառնան.
կուտվի պատված բաղեղի պես
եւ ինչպես եղեգը՝ երաշտով լի։_
(^11) _Քեզնից միտք կելնի Տիրոջ դեմ՝
հակառակությամբ չարիք խորհելու։_
(^12) _Այսպես է ասում Տերը բազում ջրերի իշխանների համար.
«Այնպես կզատվեն,
որ քո լուրն այլեւս չի լսվի։_
(^13) _Արդ՝ կփշրեմ նրա գավազանը քեզնից
եւ քո կապանքները կխզեմ»։_
(^14) _Եվ Տերը հրաման կտա քեզ համար,
եւ քո անունով այլեւս չի սերմանվի.
«Քո աստծու տնից կվերացնեմ քանդակները
եւ ձուլածո կուռքերը քեզ համար գերեզման կդարձնեմ»։_
