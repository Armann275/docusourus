
Տերը նորից է երեւում Եզեկիելին
(^1) Եվ տեսնում էի, որ ահա երկնակամարի վրա, որ քերովբեների գլխավերեւում էր, իբրեւ շափյուղա ակ՝ գահի նման
մի բան կար։ 2 Եվ այն մարդուն, որ պատմուճան էր հագել, ասաց. «Մտի՛ր այդ անիվների միջեւ, որ քերովբեների տակ
են, բուռդ լցրո՛ւ այդ քերովբեների միջեւ եղող կրակե ածուխներով ու շա՛ղ տուր քաղաքի վրա»։ Եվ իմ աչքի առաջ նա
մտավ։ 3 Երբ այդ մարդը մտնում էր, քերովբեները կանգնած էին տաճարի աջ կողմում. ծխի ամպն էլ լցրել էր ներքին
գավիթը։ 4 Եվ Տիրոջ փառքն այդ քերովբեներից վեր՝ դեպի տաճարի բացօթյա տարածքը բարձրացավ. տաճարը լցվեց
ծխի ամպով, գավիթն էլ՝ Տիրոջ փառքի լույսով։ 5 Եվ քերովբեների թեւերի ձայնը լսելի էր մինչեւ արտաքին գավիթը, նման
Ամենակալի ձայնի նման, երբ խոսում էր։ 6 Մինչ հրահանգ էր տալիս մարդուն, որ սուրբ պատմուճան էր հագել, ու ասում
էր՝ «Կրա՛կ վերցրու այդ անիվների միջից՝ քերովբեների միջից»,- սա մտավ ու կանգնեց անիվների միջեւ։ 7 Եվ
քերովբեների միջից մեկը ձեռքը մեկնեց կրակի մեջ, որ քերովբեների միջեւ էր, այն վերցրեց ու տվեց նրա ձեռքը, ով սուրբ
պատմուճան էր հագել. նա վերցրեց ու այնտեղից դուրս եկավ։ 8 Նայում էի քերովբեներին ու նրանց թեւերի տակ մարդու
ձեռքի նման մի բան էի տեսնում։ 9 Տեսնում էի նաեւ, որ ահա չորս անիվներ կային քերովբեների մոտ, ամեն մի քերովբեի
հետեւում՝ մի անիվ։ Եվ անիվների տեսքը կարկեհան ակի տեսքին նման էր։ 10 Տեսքով չորսն էլ այնպես նման էին, որ
կարծես թե մի անիվը մյուսի մեջ էր։ 11 Եվ երբ քերովբեները գնում էին, իրենց չորս կողմերն էին գնում ու հետ չէին
դառնում, որովհետեւ ո՛ր կողմը նայում էր առջեւի գնացողը, նրա հետեւից էլ ընթանում էին, եւ գնալիս հետ չէին դառնում։
(^12) Նրանց եւ՛ ամբողջ մարմինները, եւ՛ ձեռքերը, եւ՛ թեւերը, ինչպես նաեւ անիվները լի էին աչքերով. չորս անիվներն էլ
շուրջանակի լի էին աչքերով։ 13 Ես ինքս լսեցի, որ անիվները «Գեղգեղ» անունով էին կոչվում։ 14 Քերովբեներից ամեն
մեկը չորս դեմք ուներ. մեկի դեմքը՝ քերովբեի, երկրորդինը՝ մարդու, երրորդինը՝ առյուծի, իսկ չորրորդինը՝ արծվի։ 15 Ու
քերովբեները վեր բարձրացան։ Սա այն կենդանի էակն էր, որ տեսել էի Քոբար գետի ափին։ 16 Երբ քերովբեները գնում
էին, անիվներն էլ ընթանում էին նրանց հետեւից, իսկ երբ քերովբեներն իրենց թեւերն էին վեր պարզում՝ երկրից վեր
բարձրանալու համար, անիվները հետ չէին դառնում, որովհետեւ նրանց հետ էին։ 17 Երբ քերովբեները կանգ էին առնում,
անիվներն էլ կանգ էին առնում, իսկ երբ քերովբեները վեր էին բարձրանում, անիվներն էլ նրանց հետ վեր էին
բարձրանում, որովհետեւ նրանց մեջ կենդանի հոգի կար։
(^18) Տիրոջ փառքը տաճարի նախագավթից դուրս ելավ ու քերովբեների վրա նստեց։ 19 Քերովբեներն էլ իրենց թեւերը
վեր պարզեցին եւ աչքիս առաջ երկրից վեր բարձրացան, անիվներն էլ՝ նրանց հետեւից։ Եվ կանգնեցին Տիրոջ տան դռան
շեմին, որ նայում էր դեպի արեւելք. Իսրայելի Աստծու փառքն էլ նրանց վերեւում էր։ 20 Սա այն կենդանի էակն էր, որին ես
տեսել էի Քոբար գետի ափին՝ Իսրայելի Աստծու ներքո, ու իմացա, որ դրանք քերովբեներ են։ 21 Ամեն մեկը չորսական
դեմք ուներ, ամեն մեկը՝ ութական թեւ, թեւերի տակ էլ՝ մարդու ձեռքերի նման ձեռքեր, երեսներն էլ՝ նման մարդու երեսի։
(^22) Սրանք այն դեմքերն էին, որոնց ես տեսել էի Իսրայելի Աստծու փառքի ներքո՝ Քոբար գետի ափին, նույն տեսքը եւ
նույն քերովբեները. յուրաքանչյուրն իր դեմքի ուղղությամբ էր ընթանում։
