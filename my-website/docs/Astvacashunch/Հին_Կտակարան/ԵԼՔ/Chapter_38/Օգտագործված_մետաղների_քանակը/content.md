
Զոհասեղանի պատրաստումը
( Ելք 27.1-8)
(^1) Չփտող փայտից պղնձապատ զոհասեղան պատրաստեց այն բուրվառների պղնձով, որոնք Կորխի ժողովրդի հետ
ապստամբած մարդկանց ձեռքին էին։ Զոհասեղանը քառակուսի էր՝ հինգ կանգուն երկարությամբ, հինգ կանգուն
լայնությամբ, երեք կանգուն բարձրությամբ։ 2 Զոհասեղանի չորս անկյուններին պատրաստեց եղջյուրներ, որոնք
զոհասեղանի հետ միաձույլ էին, եւ դրանք պատեց պղնձով։ 3 Պատրաստեց զոհասեղանի ամբողջ սպասքը՝ մոխիրի
ամանները, մոխրահավաքները, տաշտերը, մսահաններն ու կրակամանները։ Այդ ամբողջ սպասքը պատրաստեց
պղնձից։ 4 Նա բուրվառներից պատրաստեց զոհասեղանի վանդակավոր կասկարան, ներքեւից մինչեւ զոհասեղանի
մեջտեղը։ 5 Զոհասեղանի կասկարայի չորս կողմերին ամրացրեց պղնձե չորս օղակներ, որպեսզի լծակներն անցկացնեն
այդ օղակների մեջ։ 6 Լծակները շինեց չփտող փայտից եւ դրանք պատեց պղնձով։ 7 Լծակներն անցկացրին զոհասեղանի
կողքերին գտնվող օղակների մեջ, որպեսզի զոհասեղանը դրանցով բարձրացնեն։ Այն պատրաստված էր մույթերից։
( _Ելք_ 30.18)
(^8) Պղնձե ավազանն ու դրա պղնձե պատվանդանը պատրաստեց ուխտավոր այն կանանց հայելիների պղնձից, որոնք
վրանը խփելու օրը Վկայության խորանի դռան մոտ էին հավաքվել։
( _Ելք_ 27.9-19)
(^9) Կառուցեց մի բակ։ Բակի հարավային կողմի առագաստները հարյուր կանգուն երկարություն ունեին՝ նրբահյուս
բեհեզից։ 10 Դրանց սյուները քսան հատ էին, դրանց պղնձե խարիսխները՝ քսան հատ։ Սյուների զարդերն ու խոյակներն
արծաթից էին։ 11 Հյուսիսային կողմի առագաստներն ունեին հարյուր կանգուն երկարություն։ Դրա սյուները քսան հատ
էին, պղնձե խարիսխները՝ քսան հատ։ Սյուների զարդերն ու խոյակներն արծաթից էին։ 12 Բակի ծովահայաց կողմի
առագաստները հիսուն կանգուն էին։ Դրանց սյուները տասը հատ էին, խարիսխները՝ տասը հատ։ Սյուների զարդերն
ու խոյակներն արծաթից էին։ 13 Բակի արեւելյան կողմի առագաստները հիսուն կանգուն էին,^14 մի թեւի առագաստները
տասնհինգ կանգուն էին։ Դրանց սյուները երեք հատ էին, խարիսխները՝ երեք հատ։ 15 Դռան մյուս թեւի առագաստները
տասնհինգ կանգուն էին։ Դրանց սյուները երեք հատ էին, խարիսխները՝ երեք հատ։ 16 Խորանի չորս կողմերի բոլոր
առագաստները նրբահյուս բեհեզից էին։ 17 Սյուների խարիսխները պղնձից էին, սյուների դրվագներն ու դրանց
գալարազարդերը՝ արծաթից, դրանց խոյակները՝ արծաթապատ, բակի բոլոր սյուները՝ արծաթապատ։
(^18) Բակի դռան վարագույրները կապույտ, ծիրանի ու կարմիր մանվածքից էին եւ նրբահյուս բեհեզով զարդարված։
Քսան կանգուն էր դրանց երկարությունը։ Բարձրությունը հինգ կանգուն էր՝ բակի առագաստներին հավասար։
(^19) Դրանց սյուները չորս հատ էին, դրանց պղնձե խարիսխները՝ չորս հատ։ Դրանց չորս գալարազարդերն արծաթից էին,
իսկ դրանց խոյակները՝ արծաթապատ։ 20 Բակի ու խորանի չորս կողմերի բոլոր ցցերը պղնձից էին։
(^21) Ահա Վկայության խորանի կառուցման հաշիվը, ինչպես հրաման տվեց Մովսեսը, ղեւտացիների ծառայության
համար, Ահարոն քահանայի որդի Իթամարի միջոցով։ 22 Հուդայի ցեղից Բեսելիելը՝ որդին Ուրիի, որը որդին էր Ովրի,
արեց այնպես, ինչպես Տերը հրամայել էր Մովսեսին։ 23 Բեսելիելին օգնում էր Դանի ցեղից Աքիսամի որդի Եղիաբը, որը,
կապույտ, ծիրանագույն ու կարմիր մանված նրբահյուս բեհեզ գործածելով, կատարում էր ոստայնանկության,
ասեղնագործության ու նկարչության աշխատանքները։
(^24) Սրբարանի բոլոր գործերի համար օգտագործված ոսկու կշիռը, որը գոյացել էր նվերներից, եղավ քսանինը
տաղանդ եւ յոթ հարյուր երեսուն սիկղ՝ ըստ սրբարանի կշռաչափի։ 25 Մարդկանցից հավաքված արծաթե նվերները


կշռում էին հարյուր տաղանդ եւ հազար յոթ հարյուր յոթանասունհինգ սիկղ՝ ըստ սրբարանի կշռաչափի. մարդագլուխը՝
կես սիկղ՝ ըստ սրբարանի սակագնի։ Քսան տարեկան եւ ավելի բարձր տարիք ունեցող մարդիկ, որոնք անցնում էին
մարդահամարով, վեց հարյուր երեք հազար հինգ հարյուր հիսուն հոգի էին։ 26 Հարյուր տաղանդ արծաթ ձուլվեց խորանի
հարյուր խոյակների եւ վարագույրի խոյակների համար.^27 հարյուր տաղանդ՝ հարյուր խոյակի համար. մեկ տաղանդ՝
ամեն մի խոյակի համար։ 28 Հազար յոթ հարյուր յոթանասունհինգ սիկղը գործածվեց սյուների գալարազարդերի համար.
ոսկով պատվեցին դրանց խոյակները եւ զարդարվեցին։ 29 Նվիրած պղինձը յոթանասուն տաղանդ եւ երկու հազար չորս
հարյուր սիկղ էր։ 30 Դրանով պատրաստվեցին Վկայության խորանի դռան խարիսխները, պղնձե զոհասեղանը, պղնձե
զոհասեղանի կասկարան, զոհասեղանի ամբողջ սպասքը, բակի չորս կողմերի խարիսխները, բակի դռան խարիսխները,

(^31) խորանի բոլոր ցցերը, բակի չորս կողմի բոլոր ցցերը եւ կապույտ, ծիրանագույն եւ կարմիր մանվածքից եւ նրբահյուս
բեհեզից հյուսված պարանների ծայրերի օղերը։
