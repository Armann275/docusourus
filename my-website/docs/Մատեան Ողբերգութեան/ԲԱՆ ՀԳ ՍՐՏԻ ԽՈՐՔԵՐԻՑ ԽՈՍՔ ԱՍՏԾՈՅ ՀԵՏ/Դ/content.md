
Տե՛ս ողորմութեամբ տարակուսանքները
վտանգեալիս,
Միա՜յն բարեգութ ու փառաբանուած
Որդիդ Աստծոյ,
Որպէսզի քաւես, բժշկես դու ինձ եւ կենագործես,
Պաշտպանես, նորոգես, նկարես, կանգնես,
հաստատես
Եւ վերստին ստեղծագործես երջանիկ
անարատութեամբ:
Քոնն են` կարողութիւնը, փրկութիւնն ու
ողորմութիւնը.
Չունես դու անկարողութիւն, այլ` լիուլի
զօրութիւն.
Բարձրութիւն, իշխանութիւն, անվախճան
թագաւորութիւն,
Իսկութիւն, ինքնութիւն, ամէնուրեք
բացարձակութիւն,
Բարերարութիւն, լուսաւորութիւն:
Փառաւորեալ ես դու տիրապէս, անպակաս եւ
անյաւելուած,
Խնկուած` խորհուրդով անբացատրելի սուրբ
Երրորդութեամբդ,
Նաեւ առյաւէտ գովաբանուած`
Հաւասարազօր եւ համապատիւ համագոյութեան
երկրպագութեամբ,
Երեկ եւ այսօր եւ յաւիտեանս յաւիտենից. ամէն:



