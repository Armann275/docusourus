
Ձկնորսներից՝ առաքյալներ
( Մտթ. 4.18-22, Մրկ. 1.16-20)
(^1) Եվ մինչ ժողովուրդը խռնվում էր նրա շուրջը՝ լսելու Աստծու խոսքը, նա կանգնած էր Գեննեսարեթի ծովակի ափին։
(^2) Եվ տեսավ ծովակի եզերքին կանգնած երկու նավակներ, եւ ձկնորսները, դրանց միջից դուրս եկած, ուռկաններն էին
լվանում։ 3 Նա մտավ նավակներից մեկի մեջ, որ Սիմոնինն էր, եւ խնդրեց, որ ցամաքից փոքր-ինչ հեռացնի այն. նստեց
ու նավակի միջից ուսուցանում էր ժողովրդին։ 4 Եվ երբ դադարեց խոսելուց, ասաց Սիմոնին. «Քշի՛ր դեպի ծովի
խորքերը, եւ ձեր ուռկանները գցե՛ք որսալու համար»։ 5 Սիմոնը պատասխանեց եւ ասաց նրան. «Վարդապե՛տ, այս
ամբողջ գիշեր չարչարվեցինք եւ ոչինչ չբռնեցինք, բայց քո խոսքի համար ուռկանները կգցենք»։ 6 Երբ այդ արեցին, մեծ
քանակությամբ ձկներ բռնեցին, այն աստիճան, որ նրանց ուռկանները պատռվում էին։ 7 Նրանք նշան էին անում մյուս
նավակի մեջ եղող իրենց որսակիցներին, որ գան իրենց օգնելու։ Եվ նրանք եկան, ու երկու նավակներն էլ լցվեցին
սուզվելու աստիճան։ 8 Երբ Սիմոն Պետրոսն այս տեսավ, Հիսուսի ծնկներին փաթաթվեց ու ասաց. «Ինձնից հեռո՛ւ գնա,
Տե՛ր, որովհետեւ ես մեղավոր մարդ եմ».^9 քանզի վախը պատել էր նրան եւ բոլոր մարդկանց, որ նրա հետ էին, իրենց
բռնած ձկների քանակի պատճառով.^10 նույնպես եւ Հակոբոսին եւ Հովհաննեսին՝ Զեբեդեոսի որդիներին, որոնք Սիմոնի
որսակիցներն էին։ Եվ Հիսուսը Սիմոնին ասաց. «Մի՛ վախեցիր, այսուհետեւ դու մարդկա՛նց պիտի որսաս կյանքի
համար»։ 11 Եվ նավակը ցամաք հանելով՝ թողեցին ամեն ինչ ու նրան հետեւեցին։
( _Մտթ_. 8.1-4, _Մրկ_. 1.40-45)
(^12) Եվ երբ նա հասավ քաղաքներից մեկը, բորոտությամբ պատված մի մարդ, Հիսուսին տեսնելով, երեսի վրա ընկած՝
աղաչեց նրան եւ ասաց. «Տե՛ր, եթե կամենաս, կարո՛ղ ես ինձ մաքրել»։ 13 Հիսուսը մեկնեց իր ձեռքը, դիպավ նրան եւ ասաց.
«Կամենում եմ, մաքրվի՛ր»։ Եվ բորոտությունն իսկույն գնաց նրանից։ 14 Հիսուսը պատվիրեց նրան ոչ ոքի չասել, այլ
ասաց. «Գնա՛, դու քեզ ցո՛ւյց տուր քահանային եւ ընծա՛ մատուցիր քո մաքրվելու համար, ինչպես որ հրամայել էր
Մովսեսը՝ իբրեւ վկայություն նրանց»։ 15 Եվ նրա համբավն ավելի ու ավելի էր տարածվում. բազում ժողովուրդ էր
հավաքվում՝ լսելու նրան ու իրենց հիվանդությունից բժշկվելու։ 16 Իսկ նա խույս էր տալիս դեպի ամայի վայրեր ու
աղոթքի էր կանգնում։
( _Մտթ_. 9.1-8, _Մրկ_. 2.1-12)
(^17) Եվ մի օր ինքն ուսուցանում էր, իսկ Գալիլեայի եւ Հրեաստանի բոլոր քաղաքներից ու Երուսաղեմից հավաքված
փարիսեցիները եւ Օրենքի ուսուցիչները նստած էին։ Մարդկանց բժշկելիս Տիրոջ զորությունը Հիսուսի հետ էր։ 18 Եվ
ահա մարդիկ մահիճով մի անդամալույծ մարդ բերեցին եւ ուզում էին նրան ներս մտցնել ու դնել նրա առաջ։ 19 Եվ երբ
ամբոխի պատճառով նրան ներս մտցնելու միջոց չգտան, բարձրացան տանիք եւ կտուրի բացվածքից նրան վար


կախեցին ու մահիճով հանդերձ իջեցրին մեջտեղ՝ Հիսուսի առաջ։ 20 Տեսնելով նրանց հավատը՝ Հիսուսն ասաց նրան.
«Ո՛վ մարդ, թող քո մեղքերը քեզ ներվեն»։ 21 Դպիրներն ու փարիսեցիները սկսեցին խորհել եւ ասացին. «Ո՞վ է սա, որ
հայհոյանքներ է ասում. ո՞վ կարող է ներել մեղքերը, եթե ոչ՝ Աստված միայն»։ 22 Հիսուսը, գիտենալով նրանց
մտածումներն ու հարցերը, պատասխանեց նրանց եւ ասաց. «Ի՞նչ եք մտմտում ձեր սրտերում.^23 ո՞րն է ավելի հեշտ, ասել՝
քեզ ներված լինեն քո մեղքե՞րը, թե՞ ասել՝ վե՛ր կաց եւ քայլի՛ր։ 24 Բայց որպեսզի իմանաք, որ Մարդու Որդին իշխանություն
ունի երկրի վրա մեղքերը ներելու,- անդամալույծին ասաց. “Քե՛զ եմ ասում, վե՛ր կաց, վերցրո՛ւ քո մահիճը եւ գնա՛ քո
տունը”»։ 25 Եվ բոլորի առաջ իսկույն վեր կենալով՝ իր վրա առավ այն, ինչի վրա պառկած էր, գնաց իր տունը եւ
փառավորում էր Աստծուն։ 26 Բոլորն ապշահար եղան, եւ փառավորում էին Աստծուն։ Ահով լցվեցին եւ ասում էին. «Այսօր
մի նոր նշան էլ տեսանք»։

Հիսուսը կանչում է Ղեւիին
( Մտթ. 9.9-13, Մրկ. 2.13-17)
(^27) Դրանից հետո դուրս ելավ այնտեղից եւ տեսավ մի մաքսավորի, որի անունը Ղեւի էր, որ մաքսատանը նստած՝ գործի
էր։ Հիսուսը նրան ասաց. «Իմ հետեւից արի՛»։ 28 Եվ նա, թողնելով ամեն ինչ, վեր կացավ գնաց նրա հետեւից։ 29 Եվ Ղեւին
իր տան մեջ նրան մեծ ընդունելություն տվեց, եւ մեծ թվով մաքսավորներ եւ ուրիշներ նրանց հետ սեղան էին նստել։
(^30) Փարիսեցիները եւ դպիրները տրտնջում էին Հիսուսի դեմ իր աշակերտների մոտ ու ասում. «Ինչո՞ւ եք մաքսավորների
եւ մեղավորների հետ ուտում եւ խմում»։ 31 Հիսուսը պատասխանեց եւ ասաց նրանց. «Ոչ թե առողջներին, այլ
հիվանդներին են բժիշկներ պետք։ 32 Ես չեմ եկել արդարներին կանչելու, այլ մեղավորներին՝ ապաշխարության»։
( _Մտթ_. 9.14-17, _Մրկ_. 2.18-22)
(^33) Եվ նրանցից ոմանք ասացին նրան. «Ինչո՞ւ Հովհաննեսի, ինչպես եւ փարիսեցիների աշակերտները ծոմ են պահում
հաճախ եւ աղոթք մատուցում, իսկ քո աշակերտներն ուտում են ու խմում»։ 34 Եվ Հիսուսն ասաց նրանց. «Մի՞թե կարող
եք հարսանքավորներին հրամայել, որ ծոմ պահեն, մինչդեռ փեսան նրանց հետ է։ 35 Կգան օրեր, երբ փեսան նրանցից
կվերցվի, ապա այդ օրերին ծոմ կպահեն»։ 36 Եվ նրանց մի առակ էլ ասաց. «Ոչ ոք նոր կտավից հնացած ձորձի վրա
կարկատան չի դնի, որովհետեւ նոր կտավը թե՛ պատռված կլինի եւ թե՛ հնի հետ չի հարմարվի։ 37 Եվ ոչ ոք նոր գինին հին
տիկերի մեջ չի լցնի, ապա թե ոչ՝ նոր գինին հին տիկերը կպայթեցնի. գինին կթափվի, եւ տիկերը կփչանան։ 38 Այլ նոր
գինին նոր տիկերի մեջ պետք է լցվի, եւ երկուսն էլ կպահպանվեն։ 39 Եվ ոչ ոք հինը խմելուց հետո նորը չի ուզի, որովհետեւ
կասի, թե՝ հինն ավելի լավն է»։
