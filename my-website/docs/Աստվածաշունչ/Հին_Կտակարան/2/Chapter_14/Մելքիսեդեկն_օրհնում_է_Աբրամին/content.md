
Աբրամը փրկում է Ղովտին
(^1) Սենաարի արքա Ամարփաղի թագավորության ժամանակ Սեղղասարի արքա Արիովքը, Ելամի արքա
Քոդողագոմորը եւ Ազգերի [* _Գոյիմի_ ] արքա Թարգաղը 2 պատերազմի ելան Սոդոմի արքա Բաղակի, Գոմորի արքա
Բարսայի, Ադամայի արքա Սենայի, Սեբոյիմի արքա Սիմոբորի, ինչպես նաեւ Բաղակի, այսինքն՝ Սեգովրի թագավորի
դեմ։ 3 Սրանք բոլորը հավաքվեցին Աղի ձորում, որը Աղի ծովն է։ 4 Տասներկու տարի գտնվելով Քոդողագոմորի
իշխանության տակ՝ տասներեքերորդ տարում ապստամբեցին։ 5 Տասնչորսերորդ տարում Քոդողագոմորն ու նրա
զինակից թագավորները եկան եւ կոտորեցին Աստարովթ Կառնաիմի հսկաներին ու նրանց հետ եղած հզոր ցեղերին,
ինչպես նաեւ օմացիներին՝ Շավե քաղաքում,^6 նաեւ քոռեցիներին, որ բնակվում էին Սեիրի լեռներից մինչեւ Բեւեկնը, որ
Ձորում է՝ անապատում։ 7 Ապա նրանք դարձան եւ եկան Դատաստանի աղբյուրը [* _Էն-Միշպատ_ ], այսինքն՝ Կադես, եւ
կոտորեցին Ամաղեկի բոլոր իշխաններին ու Ասասան-Թամարում բնակվող ամորհացիներին։ 8 Սոդոմի արքան, Գոմորի
արքան, Ադամայի արքան, Սեբոյիմի արքան ու Բաղակի, այսինքն՝ Սեգովրի արքան ելան եւ Աղի ձորում ճակատամարտ
տվեցին 9 Ելամի արքա Քոդողագոմորի, Գոյիմի արքա Թարգաղի, Սենաարի արքա Ամարփաղի, Սեղղասարի արքա
Արիովքի դեմ. չորս թագավոր՝ հինգի դեմ։ 10 Աղի ձորում հորեր կային՝ կուպրի հորեր։ Սոդոմացիների արքան ու
գոմորացիների արքան փախուստի դիմելիս ընկան դրանց մեջ, իսկ մյուսները փախան լեռները։ 11 Ավար առան
սոդոմացիների ու գոմորացիների ողջ ունեցվածքը եւ գնացին։ 12 Նրանք գերեցին նաեւ Սոդոմում բնակվող Ղովտին՝
Աբրամի եղբորորդուն, ավար առան նրա ունեցվածքը եւ գնացին։
(^13) Փրկվածներից մեկը եկավ ու այդ մասին պատմեց Աբրամին։ Նա բնակվում էր Մամբրեի կաղնու մոտ։ Մամբրեն
եւ նրա եղբայրներ Եսքողն ու Օնանը Աբրամի դաշնակիցներն էին։ 14 Երբ Աբրամը լսեց, որ իր եղբայր Ղովտը գերի է
ընկել, հավաքեց իր երեք հարյուր տասնութ ընդոծիններին։ 15 Նա իր ընդոծիններով գիշերով հարվածեց նրանց, քշեց
մինչեւ Քոբաղ, որ Դամասկոսի ձախ կողմում է գտնվում։ 16 Աբրամը հետ վերցրեց սոդոմացիների ավարը, ազատեց իր
եղբորը՝ Ղովտին, նրա ամբողջ ունեցվածքը, ինչպես նաեւ կանանց ու ժողովրդին։
(^17) Սոդոմացիների արքան Շավեի ձորում, այսինքն՝ Թագավորների դաշտում ընդառաջ ելավ Աբրամին, երբ նա
վերադառնում էր Քոդողագոմորին եւ նրա հետ եղած թագավորներին կոտորելուց։ 18 Սաղեմի [Երուսաղեմ] արքա
Մելքիսեդեկը, քանի որ Բարձրյալ Աստծու քահանան էր, հաց ու գինի բերեց 19 եւ օրհնեց Աբրամին՝ ասելով. «Օրհնյալ
լինես, Աբրա՛մ, Բարձրյալ Աստծու կողմից, որ ստեղծեց երկինքն ու երկիրը։ 20 Օրհնյա՜լ լինի Բարձրյալն Աստված, որ քո
թշնամիներին մատնեց քո ձեռքը»։ Աբրամն ավարի տասանորդը տվեց նրան։ 21 Սոդոմացիների արքան ասաց Աբրամին.
«Դու ինձ վերադարձրո՛ւ մարդկանց, իսկ ձիերը թող մնան քեզ»։ 22 Աբրամն ասաց սոդոմացիների արքային. «Երդվում
եմ Բարձրյալ Աստծով, որ ստեղծեց երկինքն ու երկիրը,^23 որ չեմ վերցնի քեզ պատկանող ոչ մի բան, անգամ թել կամ


կոշիկի կապ, որպեսզի չասես՝ “Ես հարստացրի Աբրամին”,^24 բացի ընդոծինների սննդից։ Իսկ Օնանը, Եսքողն ու
Մամբրեն, որ ինձ հետ էին, թող ստանան իրենց բաժինը»։
