
Երուսաղեմի պարիսպների նորոգումը
(^1) Եղիասիբ մեծ քահանան եւ նրա քահանա եղբայրները ոտքի ելան եւ շինեցին Ջրմուղի ավազանի դարպասը,
սրբագործեցին այն եւ կանգնեցրին նրա դռները եւ կառուցեցին այն մինչեւ Անամայելի աշտարակը։ 2 Նրանց կողքին էին
Երիքովի մարդկանց որդիները, իսկ սրանց կողքին՝ Ամարի որդի Զաքուրի որդիները։ 3 Ձկան դարպասը շինեցին Ասանի
որդիները։ Սրանք ծածկեցին այն, դրեցին դռները, փականներն ու նիգերը։ 4 Նրանց կողքին աշխատում էին Մասիզեբելի
որդի Բարաքի որդի Մոսոլամը, իսկ սրանց կողքին՝ Բաանի որդի Սադովկը։ 5 Նրանց կողքին իրենց տեղն էին գրավել
թեկուացիները, բայց քաղաքի ազնվականներն իրենց մասնակցությունը չբերեցին նրանց աշխատանքին։ 6 Փասեկի
որդի Հուդան եւ Բասոդիայի որդի Մեսողամը նորոգեցին Հին դարպասը. սրանք ծածկեցին այն, կանգնեցրին նրա
դռները, փականներն ու նիգերը։ 8 Նրանց կողքին, ըստ կարգի, աշխատում էր Հռոսեկեիմի որդի Անանիան, որը
Երուսաղեմը նորոգեց մինչեւ Լայն պարիսպը։ 9 Նրանցից հետո նորոգում էր Հռափիան՝ Երուսաղեմի շրջակայքի կես
մասի իշխանը։ 10 Նրա կողքին՝ Հերոմաքի որդի Հերադիան՝ իր տան դիմաց, նրա կողքին՝ Ասբանիայի որդի Ատտուսը։
(^11) Երամի որդի Ելքիասը եւ Փաադմովաբի որդի Ասուբը նորոգեցին մեկ այլ հատված՝ մինչեւ Թանուրիմ աշտարակը։
(^12) Նրա կողքին նորոգում էին Ալոհեմի որդի Սալումը՝ Երուսաղեմի շրջակայքի կեսի իշխանը, եւ իր դուստրերը։
(^13) Հեղեղատի դարպասը նորոգեցին Անուն եւ Զանուի բնակիչները. նրանք շինեցին այն, կանգնեցրին նրա դռները,
փականներն ու նիգերը, հազար կանգուն էլ պարսպից շինեցին, մինչեւ Մոխրի դարպասը։ 14 Իսկ Մոխրի դարպասի
վերակառուցումը ստանձնեց Հռեքաբի որդի Մելքիան՝ Բեթաքարմի շրջակայքի իշխանը, ինքը եւ իր որդիները, եւ
վերականգնեցին այն, կանգնեցրին նրա դռները, փականներն ու նիգերը։ 15 Ջրաբուխ ավազանի պարիսպը մինչեւ Դավթի
քաղաքից իջնող աստիճանները ստանձնեց Ադիոնը՝ թագավորի իշխանը։ 16 Նրանից հետո մինչեւ Դավթի գերեզմանի
պարտեզը, մինչեւ արհեստական ջրաբուխը եւ մինչեւ Բեթագաբարին նորոգեց Ազբուքի որդի Նեեմիան՝ Բեթսուրի
շրջակայքի իշխանը։ 17 Նրա կողքին նորոգում էին ղեւտացիները, Բանեի որդի Հռայումը, նրա կողքին՝ Ասաբիան՝
Կեիլայի շրջակայքի կեսի իշխանը,^18 իսկ նրա կողքին՝ նրա եղբայրները՝ Ադադի որդի Բենային՝ Կելիայի շրջակայքի մյուս
կեսի իշխանը։ 19 Նրանից հետո Հեսուի որդի Ազուրը՝ Մասփեի իշխանը, նորոգեց զառիվերի աշտարակի մեկ այլ
հատված, որ միանում էր անկյունին։ 20 Նրա կողքին մեկ այլ հատված՝ անկյունից մինչեւ Բեթելիասուբի դուռը, որտեղ
մնում էր մեծ քահանան, ստանձնեց Զաբուի որդի Բարուքը։ 21 Նրա կողքին մեկ այլ հատված՝ Բեթելիասուբի դռնից
մինչեւ նրա ավարտը, ստանձնեց Ակովմի որդի Ուրիայի որդի Մերամովթը։ 22 Նրանից հետո նորոգում էին քահանաները՝


Աքեքարի մարդիկ։ 23 Նրանցից հետո իրենց տների դիմացն ստանձնեցին Բենիամինն ու Ասուբը, նրանցից հետո էլ՝
Անանիայի որդի Մասուի որդի Ազարիան՝ իր տան մոտ։ 24 Նրանից հետո մեկ այլ բաժին՝ Բեթազարիայից մինչեւ անկյունը
եւ մինչեւ շրջադարձը, ստանձնեց Ենգադի որդի Բանին։ 25 Իսկ Ուզիայի որդի Փալաքը նորոգեց անկյան դիմացը եւ այն
աշտարակը, որ թագավորի ապարանքից դուրս, բանտի գավթից ավելի վեր էր գտնվում։ Նրանից հետո գալիս էր Փորոնի
որդի Փաթավան։ 26 Տաճարի սպասավորները, որ բնակվում էին Ոփալում, նորոգեցին մինչեւ Ջրերի դարպասի պարտեզը՝
արեւելյան կողմում, եւ արտաքին կողմի աշտարակը։ 27 Նրանց կողքին մեկ այլ հատված՝ արտաքին մեծ աշտարակի
դիմացից մինչեւ Սոփելի պարիսպը, ստանձնեցին թեկուացիները։ 28 Ձիերի դռնից վերեւ նորոգեցին քահանաները,
յուրաքանչյուրը՝ իր տան դիմաց։ 29 Նրանցից հետո նորոգեց Եմերի որդի Սադովկը՝ իր տան դիմաց, իսկ նրանից հետո
ստանձնեց Սեքենիայի որդի Սամեիան, որ արեւելյան դարպասի պահապանն էր։ 30 Նրանից հետո նորոգեց Սելեմիայի
որդի Անանիան, մեկ այլ հատված էլ՝ Սելեփի որդի Անոնը։ Նրանից հետո ստանձնեց Բարաքայի որդի Մեսոլամը՝ իր
գանձատան դիմաց։ 31 Նրանից հետո Սարեփի որդի Մելքիան նորոգեց մինչեւ Բթանաթան, իսկ քաղաքի այլ
մեծատուններ՝ Մափկաթ դարպասի դիմացից մինչեւ շրջադարձի զառիվերը։ 32 Այդտեղից մինչեւ Ջրաբուխի դարպասն էլ
նորոգեցին պղնձագործներն ու քաղաքի մեծատունները։

Թշնամիներն ուզում են խափանել վերակառուցման աշխատանքները
(^33) Երբ Սանաբաղատը լսեց, որ շինում ենք պարիսպները եւ կանգնեցնում նրա աշտարակները, չարացավ եւ սաստիկ
զայրանալով՝ ծաղրում էր հրեաներին։ 34 Նա ասում էր իր եղբայրների առաջ. «Ա՞յս է ձեր զորությունը, ո՜վ սամարացիներ,
որ հրեաները շինում եւ ամրացնում են իրենց քաղաքը»։ 35 Տուբիա Ամովնացին, մեջտեղ գալով, ասաց նրանց. «Չեն
կարողանա շինել եւ զոհեր մատուցել կամ էլ ուտել դրանք իրենց տեղում. մի՞թե հիմա աղվեսները չեն ելնի ու քանդի այդ
պարսպի քարերը»։
(^36) Իսկ մենք ասացինք. «Լսի՛ր մեզ, Տե՛ր, մեր Աստվա՛ծ, որովհետեւ մենք արհամարհանքի եւ թշնամանքի
արժանացանք. իրենց նախատինքն իրենց գլուխների՛ն շուռ տուր, նրանց իրենց գերեվարողների թշնամանքի՛ն մատնիր,
(^37) եւ թող չծածկվեն նրանց անօրենությունները»։
