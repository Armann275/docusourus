
Թշնամին հյուսիսից
(^1) Այս է Երեմիային ուղղված խոսքը՝ Հուդայի ժողովրդի մասին, ասված Հուդայի արքա Հովսիայի որդի Հովակիմի
չորրորդ տարում, որ համապատասխանում է բաբելացիների Նաբուքոդոնոսոր արքայի առաջին տարուն,- 2 այն խոսքը,
որ հայտնեց Երեմիա մարգարեն Հուդայի համայն ժողովրդին եւ Երուսաղեմի բնակիչներին՝ ասելով.^3 «Հուդայի արքա
Ամովնի որդի Հովսիայի տասներեքերորդ տարուց մինչեւ այսօր, այսինքն՝ քսաներեք տարի, Տերը խոսեց ինձ հետ, ու ես
վաղ առավոտից խոսում էի ձեզ հետ, ասում, բայց դուք չլսեցիք»։ 4 «Վաղօրոք արձակեցի ու ձեզ մոտ ուղարկեցի իմ
ծառաներին՝ մարգարեներին, բայց դուք չլսեցիք, չանսացիք ու ձեր ականջներով չլսեցիք։ 5 Ասում էի. “Ամենքդ դարձե՛ք
ձեր չար ճանապարհից, ձեր չար ընթացքից, որպեսզի բնակվեք այդ երկրում, որ հավիտյանս հավիտենից տվել եմ ձեզ ու
ձեր հայրերին։ 6 Չգնաք օտար աստվածների հետեւից՝ նրանց ծառայելու եւ երկրպագելու համար, չբարկացնեք ինձ ձեր
ձեռքի գործերով, որպեսզի չպատուհասեմ ձեզ”։ 7 Բայց դուք ինձ չլսեցիք,- ասում է Տերը,- քանի որ ինձ բարկացրիք ձեր
ձեռքի գործերով, որպեսզի պատուհասեմ ձեզ»։
(^8) Դրա համար այսպես է ասում Զորությունների Տերը. «Քանի որ չհավատացիք իմ խոսքերին, (^9) ահա ես կուղարկեմ,
կվերցնեմ հյուսիսի բոլոր ազգերին,- ասում է Տերը,- նաեւ բաբելացիների Նաբուքոդոնոսոր արքային՝ իմ ծառային, եւ
նրանց կբերեմ այդ երկրի վրա, դրա բնակիչների վրա, այն բոլոր ազգերի վրա, որ դրա շուրջն են, կբնաջնջեմ դրանց,
կմատնեմ ավարի ու ապականության, ծաղրանքի ու հավիտենական նախատինքի։ 10 Դրանց միջից կվերացնեմ
ուրախության ձայնը եւ ձայնը ցնծության, փեսայի ձայնը եւ ձայնը հարսի, երկանքի ձայնը եւ ճրագի լույսը։ 11 Այդ ողջ
երկիրը կավերվի ու կանհետանա, եւ յոթանասուն տարի կծառայեն այդ ազգերին եւ բաբելացիների արքային։ 12 Իսկ երբ
լրանա յոթանասուն տարին, վրեժխնդիր կլինեմ բաբելացիների արքայից եւ այդ ազգից՝ իրենց անօրենությունների
համար,- ասում է Տերը,- ինչպես եւ քաղդեացիների երկրից. նրանց հավիտենապես կանհետացնեմ։ 13 Այդ ամբողջ երկրի
վրա կբերեմ այն ամենը, ինչ ասել եմ նրա մասին այն ամենի համաձայն, ինչ գրված է այս գրքում,^14 որ մարգարեացել է
Երեմիան բոլոր ազգերի մասին։ Բազում ազգեր եւ մեծամեծ թագավորություններ պիտի գերեվարեն նրանց. ես էլ պիտի
հատուցեմ նրանց իրենց անօրենությունների համեմատ, իրենց ձեռքի գործերի համեմատ»։
(^15) Այսպես է ասում ինձ Տերը՝ Իսրայելի Աստվածը. «Անխառն գինու այս բաժակը վերցրո՛ւ իմ ձեռքից եւ խմեցրո՛ւ այն
բոլոր ազգերին, որոնց մոտ կուղարկեմ քեզ.^16 նրանք կխմեն այն ցմրուր եւ խելքները կթռցնեն այն սրի ահից, որ ես նրանց
վրա եմ ուղարկելու»։
(^17) Ես Տիրոջ ձեռքից վերցրի բաժակը եւ խմեցրի այն բոլոր ազգերին, որոնց մոտ ուղարկեց ինձ Տերը՝ 18 Երուսաղեմին
եւ Հուդայի քաղաքներին, նրանց թագավորներին եւ նրանց իշխաններին՝ նրանց մատնելու ավերի ու անապատի,
ծաղրանքի ու անեծքի, ինչպես որ այս օրերում են,^19 նաեւ եգիպտացիների արքա փարավոնին, նրա պաշտոնյաներին եւ
նրա մեծամեծներին, նրա ամբողջ ազգին,^20 նրա ամբողջ խառնակված զորքին, նաեւ կղզու բոլոր թագավորներին եւ
այլազգիների երկրի բոլոր թագավորներին՝ Ասկաղոնին ու Գազային, Ակկարոնին ու Ազովտոսի մնացորդներին,
(^21) եդովմացիներին, մովաբացիներին եւ ամովնացիներին, (^22) նաեւ Տյուրոսի բոլոր թագավորներին, սիդովնացիների բոլոր
թագավորներին եւ այն կղզու թագավորներին, որ գտնվում է ծովի մյուս կողմում,^23 Դեդանին, Թեմանին, Բովկին եւ բոլոր
նրանց, ովքեր երեսներն են ածիլում,^24 նաեւ արաբացիների բոլոր թագավորներին եւ անապատում ապրող
խառնիճաղանջ ցեղերի բոլոր թագավորներին.^25 նաեւ Զամբրիի բոլոր թագավորներին, Ելամի բոլոր թագավորներին ու
պարսից բոլոր թագավորներին.^26 նաեւ հյուսիս-արեւելքի բոլոր թագավորներին՝ մերձավոր կամ հեռավոր,
յուրաքանչյուրին իր եղբոր հետ, ինչպես եւ երկրի բոլոր թագավորներին, որոնք կան աշխարհի երեսին։ Իսկ
ամենավերջում պիտի խմի Սիսաքի թագավորը։
(^27) «Ապա ասա՛ նրանց. այսպես է ասում Ամենակալ Տերը՝ Իսրայելի Աստվածը. “Պիտի խմեք ու հարբեք, հիմարանաք
ու կործանվեք եւ ոտքի չեք կանգնելու այն սրի պատճառով, որ ես ուղարկելու եմ ձեզ վրա”։ 28 Իսկ երբ այնպես լինի, որ
խմելու համար քո ձեռքից չկամենան ընդունել բաժակը, կասես նրանց. այսպես է ասում Զորու թյունների Տերը.
“Անպայման պիտի խմեք,^29 որովհետեւ չարչարանքի սկիզբը դնելու եմ այն քաղաքից, որի վրա դրված է իմ անունը։ Իսկ
դուք չե՞ք պատժվի. անշուշտ պիտի պատժվեք, որովհետեւ ես սրի պիտի մատնեմ բոլորին, ովքեր բնակվում են երկրի
վրա”,- ասում է Զորությունների Տերը։
(^30) Դու էլ նրանց համար կմարգարեանաս իմ այս բոլոր պատգամները եւ կասես նրանց.
_“Տերն իր սուրբ բարձունքից հրաման պիտի տա,
իր ձայնը, հրամանի իր խոսքը պիտի արձակի իր տեղից,
եւ նրանք այգեկութ անողների պես
երկրի բոլոր բնակիչների համար պատասխան պիտի տան,_
(^31) _թե ոչնչացումը վրա հասավ երկրից,
քանի որ Տերն ազգերի մեջ դատաստան պիտի տեսնի,
պիտի դատի ամեն մարդու,
եւ ամբարիշտները սրի են մատնվելու”»,- ասում է Տերը։_


(^32) _Այսպես է ասում Զորությունների Տերը.
«Ահա եւ ազգերը՝ մեկից մյուսը, չարիքներ պիտի տեսնեն,
երկրի ծագերից մեծ մրրիկ պիտի բարձրանա,_
(^33) _եւ Տիրոջ օրն աշխարհի մի ծայրից մինչեւ մյուսը
Տիրոջ կողմից խոցվածներ պիտի ընկնեն։
Նրանք կոծի չեն արժանանալու,
չեն հավաքվելու,
աղբի նման թափված են մնալու դաշտի երեսին։_
(^34) _Գո՛ւյժ բարձրացրեք եւ աղաղակե՛ք, ո՛վ հովիվներ,
ողբացե՛ք, ոչխարների հոտի խոյե՛ր,
որովհետեւ հասան ձեր մորթվելու եւ ցիրուցան լինելու օրերը.
պիտի զոհ գնաք իբրեւ ընտիր խոյեր։_
(^35) _Հովիվները փախչելու տեղ չեն գտնելու,
իսկ ոչխարների հոտի խոյերը՝ փրկություն։_
(^36) _Ահա լսվում է հովիվների գույժի ձայնը,
ոչխարների հոտի խոյերի աղաղակը,
քանզի Տերը ոչնչացրեց նրանց արոտները։_
(^37) _Տիրոջ բարկության ու ցասման պատճառով
պիտի վերանա խաղաղության հետքը։_
(^38) _Նրանք լքեցին երկիրը,
ինչպես առյուծն՝ իր որջը,
եւ նրանց երկիրն անապատ դարձավ
ահեղ սրի բարկությունից ու ցասումից,
Տիրոջ բարկությունից ու ցասումից»։_
