
(^1) Արդարեւ, գալիք բարիքների ստվերն էր Օրենքը եւ ոչ թե իրողությունների բուն կերպարանքը. այն նույն զոհերը, որ
մատուցում էին տարեցտարի, չէին կարող կատարյալ դարձնել մատուցողներին,^2 ապա թե ոչ՝ նրանք կդադարեին
մատուցելուց, քանի որ պաշտամունք մատուցողները մեկ անգամ մաքրված լինելով՝ այնուհետեւ մեղքի համար ոչ մի
խղճահարություն չէին ունենա։ 3 Սակայն նրանք տարեցտարի այդ զոհերով վերստին մեղքի հիշողության տակ էին
մնում,^4 քանի որ նոխազների եւ ցուլերի արյունը չէր կարող վերացնել մեղքերը։
(^5) Դրա համար Քրիստոսը, երբ աշխարհ մտավ, ասաց.
_«Զոհեր եւ պատարագներ չցանկացար,
այլ ինձ մարմին դարձրիր։_
(^6) _Ողջակեզներ եւ մեղքերի համար արված զոհեր քեզ հաճելի չեղան։_
(^7) _Այն ժամանակ ասացի.
“Ահավասիկ եկա (ինչպես իմ մասին գրված է գրքի վերնագրում)՝
քո կամքը կատարելու, ո՜վ Աստված”» (Սաղ. 39(40).7-9)։_
(^8) Ավելի վերեւում ասում է. «Զոհեր, ընծաներ, ողջակեզներ եւ մեղքերի համար արված զոհեր քեզ հաճելի չեղան եւ
չուզեցիր» (դրանք ընծայվում էին ըստ օրենքի)։
(^9) Ապա ասում է. «Ահավասիկ գալիս եմ քո կամքը կատարելու, ո՜վ Աստված»։
Ջնջում է առաջինը, որ հաստատի երկրորդը։ 10 Այդ կամքով էլ մենք սրբվեցինք Հիսուս Քրիստոսի մարմնի
մեկընդմիշտ պատարագումով։
(^11) Եվ ամեն քահանայապետ ամեն օր կանգնում է պաշտամունք մատուցելու եւ շատ անգամ մատուցում է նույն
զոհերը, որոնք երբեք չեն կարող մեղքերը վերացնել։ 12 Իսկ Հիսուսը միայն մե՛կ պատարագ մատուցեց մեղքերի համար
եւ մշտնջենապես նստեց Աստծու աջ կողմում 13 եւ այնուհետեւ սպասում է, մինչեւ որ իր թշնամիները դրվեն իր ոտքերի
ներքո,^14 քանզի միայն մե՛կ պատարագով կատարյալ դարձրեց մաքրվածներին մշտնջենապես։
(^15) Արդ, Սուրբ Հոգին էլ վկայում է մեզ ավելի վերեւում ասվածից հետո.
(^16) _«Սա է այն ուխտը, որը պիտի կնքեմ նրանց հայրերի հետ
այն օրերից հետո,- ասում է Տերը.-
իմ օրենքները պիտի դնեմ նրանց սրտերի մեջ
եւ դրանք պիտի գրեմ նրանց մտքերում»։_
(^17) _«Նրանց մեղքերը եւ նրանց անօրենությունները
այլեւս չպիտի հիշեմ» (Երմ. 31.33-34)։_
(^18) Իսկ որտեղ թողություն կա, այլեւս մեղքի համար զոհ պետք չէ։
(^19) Եղբայրնե՛ր, ուրեմն համարձակություն ունենք Հիսուսի արյամբ մտնելու սրբարանից ներս 20 այն նոր եւ կենդանի
ճանապարհով, որ նա բացեց մեզ համար վարագույրի միջով, որ իր մարմինն է.^21 եւ մեծ քահանա ունենալով Աստծու
տան վրա՝ 22 մոտենանք ճշմարիտ սրտով, հավատի լիությամբ՝ սրտներս մաքրած չար խղճմտանքից եւ մեր մարմինը
լվացած մաքուր ջրով։ 23 Ամուր պահենք աներեր հույսի դավանությունը, քանի որ հավատարիմ է նա, ով խոստացավ։
(^24) Եվ հոգ տանենք միմյանց՝ սիրո եւ բարի գործերի հորդորելով 25 եւ զանց չառնենք մեկտեղ հավաքվելը, ինչպես սովոր են
անել ոմանք, այլ խրախուսենք միմյանց, եւ այդ այնքան ավելի, որքան տեսնում եք Տիրոջ օրվա մոտենալը։
(^26) Քանզի եթե կամավոր ենք մեղանչում ճշմարտությունն իմանալուց եւ ընդունելուց հետո, ուրեմն մեղքերի
քավության համար այլեւս ուրիշ զոհ չի մնում։ 27 Այլ մնում է ահեղ դատաստանի սպասումը եւ կատաղի կրակը, որ լափելու
է Աստծու հակառակորդներին։ 28 Մովսեսի օրենքը արհամարհած մեկին անողորմաբար սպանում էին երկու կամ երեք
մարդու վկայությամբ։ 29 Իսկ որչա՜փ ավելի խիստ պատժի արժանի պիտի համարեք նրան, ով ոտնահարել է Աստծու
Որդուն եւ անմաքուր համարել նոր ուխտի արյունը, որով մաքրվել է ինքը եւ անարգել շնորհի Հոգին։ 30 Արդարեւ,
ճանաչում ենք նրան, ով ասաց.


«Իմն են վրեժխնդրությունները, եւ ես պիտի հատուցեմ» (Բ Օր. 32.35)։
Եվ դարձյալ.
«Տերը պիտի դատի իր ժողովրդին» (Բ Օր. 32.36)։
(^31) Ահավոր է ընկնել կենդանի Աստծու ձեռքը։
(^32) Արդ, հիշե՛ք առաջին օրերը, երբ դեռ հազիվ լուսավորված՝ բազում տքնությունների եւ չարչարանքների
համբերեցիք՝ 33 մերթ նախատինքների եւ նեղությունների մեջ խայտառակվելով, մերթ այդպիսի բաներ կրողների
վիճակին մասնակից լինելով։ 34 Քանզի եւ՛ բանտարկվածներին կարեկից եղաք, եւ՛ ձեր ունեցվածքի հափշտակումն
ուրախությամբ ընդունեցիք, քանի որ գիտեիք, թե ձեզ համար լավագույն հարստություն ունեք երկնքում, որտեղ այն
միշտ մնում է։ 35 Արդ, մի՛ կորցրեք ձեր վստահությունը, որի մեջ մեծ վարձատրության հատուցում կա։ 36 Ձեզ
համբերություն է պետք, որպեսզի Աստծու կամքը կատարելով՝ հասնեք նրա խոստմանը։ 37 Քանի որ՝
_«Մի փոքր, շատ փոքր ժամանակ եւս,
եւ գալու է նա, ով պիտի գա եւ չպիտի ուշանա։_
(^38) _Արդ, իմ արդարը պիտի ապրի հավատով։
Եվ եթե մեկը երկմտում է,
իմ հոգին նրան չպիտի հավանի» (Ամբ. 2.3-4)։_
(^39) Բայց մենք երկմտելով ոչ թե կորստյան ենք մատնվում, այլ հավատով հասնում ենք հոգիների փրկության։
