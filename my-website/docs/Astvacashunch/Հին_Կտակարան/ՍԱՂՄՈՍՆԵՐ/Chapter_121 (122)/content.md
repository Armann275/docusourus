
(^1) _Օրհներգություն տաճար բարձրացող ուխտավորների համար
Ես ուրախանում էի, երբ ինձ ասում էին.
«Տիրոջ տուն ենք գնալու»։_
(^2) _Մեր ոտքերը հասել էին քո դռներին, Երուսաղե՜մ։_
(^3) _Երուսաղեմը կառուցված է իբրեւ քաղաք,
Եվ բնակչությունը՝ նրա շուրջ։_
(^4) _Ազգերը այնտեղ ելան, ազգերը Տիրոջ,
Իբրեւ վկայություն Իսրայելի՝
Խոստովանելու Տիրոջ անունը։_
(^5) _Քանզի այնտեղ են դրված աթոռները դատաստանի,
Աթոռներ՝ դրված Դավթի տան մեջ։_
(^6) _Հարցրե՛ք Երուսաղեմի խաղաղության
Ու շենության մասին, դուք, որ սիրում եք նրան։_
(^7) _Թող խաղաղություն լինի քո զորության մեջ,
Եվ քո ամրոցների աշտարակներում՝ շենություն։_
(^8) _Իմ եղբայրների եւ ընկերների համար
Քեզ խաղաղություն մաղթեցի,_
(^9) _Քեզ եւ Տիրոջ՝ մեր Աստծու տան համար
Քեզ բարություն ցանկացանք։_
