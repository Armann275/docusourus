
Հնազանդություն իշխանություններին
(^1) Ամեն մարդ թող հնազանդվի իշխանությանը, որի ներքո է, որովհետեւ չկա իշխանություն, որ Աստծուց չլինի, եւ
գոյություն ունեցող իշխանություններն Աստծուց են կարգված։ 2 Այնպես որ ով հակառակ է իշխանությանը, Աստծու
հրամանին է հակառակ, եւ նրանք, ովքեր հակառակ են, իրենց վրա դատապարտություն են ընդունում։
(^3) Իշխանավորները վախ չեն ազդում բարի գործերի համար, այլ չար գործերի։ Ուզո՞ւմ ես իշխանությունից չվախենալ,
բարի՛ք գործիր, եւ նրանից գովասանք կստանաս,^4 որովհետեւ նա Աստծու պաշտոնյա է քո բարիքի համար։ Իսկ եթե
չարիք գործես, վախեցի՛ր, որովհետեւ զուր տեղը չէ սուրը մեջքին կրում։ Աստծու սպասավոր է նա՝ բարկությամբ
պատժելու նրան, ով չարիք է գործում։ 5 Ահա թե ինչու պետք է հնազանդվել, ոչ միայն բարկության վախից, այլեւ խղճի
հանգստության համար։ 6 Դրա համար նաեւ հարկ եք վճարում, որովհետեւ նրանք Աստծու սպասավորներ են՝ այդ բանը
հոգալու համար։ 7 Արդ, յուրաքանչյուրին վճարե՛ք իրեն հասանելիքը՝ որին հարկ՝ հարկը, որին մաքս՝ մաքսը, որին
երկյուղ՝ երկյուղը, որին պատիվ՝ պատիվը։
(^8) Եվ ոչ մեկի պարտական մի՛ մնացեք, բացի միմյանց սիրելուց, որովհետեւ ով սիրի ընկերոջը, Աստծու օրենքը
կատարած կլինի։ 9 Պատվիրանները՝
_«Մի՛ շնացիր»,
«Մի՛ սպանիր»,
«Մի՛ գողացիր»,
«Սուտ մի՛ վկայիր»,
«Մի՛ ցանկացիր» (Ելք 20.14, 13, 15-17, Բ Օր. 5.17-21)_
եւ ուրիշ ինչ պատվիրան էլ որ կա, հետեւյալ խոսքի մեջ են խտացված. _«Սիրի՛ր քո ընկերոջը, ինչպես ինքդ քեզ»_ (Ղեւտ.
19.18)։ 10 Սերն ընկերոջ հանդեպ չարիք չի գործում. Օրենքի լրումը սերն է։ 11 Եվ սա իմացե՛ք ժամանակի առումով,
որովհետեւ ճիշտ ժամանակն է քնից արթնանալու, որովհետեւ փրկությունն այժմ մեզ ավելի մոտ է, քան երբ
հավատացինք։ 12 Գիշերն անցավ, եւ ցերեկը մոտեցավ։ Ուստի դեն նետենք խավարի գործերը եւ հագնենք լույսի զենքերը։
(^13) Ինչպես ցերեկով, շարժվենք առաքինությամբ, ոչ թե անառակությամբ ու հարբեցողությամբ, ոչ թե անկողնային
խառնակությամբ ու պղծությամբ, ոչ թե նախանձով ու հակառակությամբ։ 14 Զգեստավորվե՛ք Տեր Հիսուս Քրիստոսով
եւ մարմնի մասին հոգ մի՛ տարեք՝ ցանկությունները գոհացնելու համար։
