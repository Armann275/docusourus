
Փշրված կավե կուժը
(^1) Այն ժամանակ Տերն ինձ ասաց. «Գնա՛, քեզ համար ձե՛ռք բեր կավից շինված մի կուժ, ժողովրդի ավագներից եւ
քահանաների ավագներից մարդի՛կ վերցրու քեզ հետ,^2 բարձրացի՛ր նրանց որդիների գերեզմանոցը, որը գտնվում է
Քարսիդի դռների մուտքի առաջ, եւ ընթերցի՛ր այնտեղ այն բոլոր բաները, որ պիտի խոսեմ քեզ հետ։ 3 Կասես նրանց.
“Ո՛վ Հուդայի թագավորներ, Հուդայի երկրի մարդիկ եւ Երուսաղեմի բնակիչներ, լսե՛ք Տիրոջ պատգամը։ Այսպես է ասում
Զորությունների Տերը՝ Իսրայելի Աստվածը. ահավասիկ այդ վայրի վրա ես այնպիսի չարիքներ եմ բերելու, որ ով լսի,
ականջները դժժան,^4 որովհետեւ նրանք լքեցին ինձ, այս վայրն ինձ համար օտար դարձրին, այստեղ խունկ ծխեցին
օտար աստվածներին, որոնց իրենք եւ իրենց հայրերը չէին ճանաչում։ Հուդայի թագավորներն այս վայրը լցրին
անմեղների արյամբ։ 5 Բահաղին բագիններ կանգնեցրին, որպեսզի իրենց որդիներին՝ որպես Բահաղի ողջակեզների,
հրով այրեն, մի բան, որ ես չեմ պատվիրել եւ չեմ ասել, ոչ էլ անցել է իմ մտքով։
(^6) Դրա համար էլ ահա օրեր են գալու,- ասում է Տերը,- երբ այդ վայրի անունն այլեւս չի կոչվելու Գլորման վայր կամ
Ենովմացիների գերեզման, այլ Կոտորածի ձոր։ 7 Այդտեղ պիտի խափանեմ Հուդայի խորհուրդը եւ խորհուրդը
Երուսաղեմի. սրով, ինչպես եւ նրանց հոգիները փնտրողների ձեռքով նրանց դիտապաստ պիտի գցեմ իրենց
թշնամիների առաջ։ Նրանց դիակներն իբրեւ կերակուր պիտի տամ երկնքի թռչուններին ու երկրի գազաններին։ 8 Այդ
քաղաքն էլ պիտի մատնեմ կործանման ու ծաղրի ենթարկեմ. ամեն ոք, ով անցնի նրա միջով, պիտի տրտմի եւ ցավի նրա
կրած բոլոր հարվածների համար։ 9 Նեղության ու պաշարման մեջ նրանք ուտելու են իրենց որդիների մարմինները եւ
մարմինները դուստրերի, յուրաքանչյուրը՝ իր ընկերոջ մարմինը։ Նրանց պաշարելու են իրենց թշնամիները, որոնք
ցանկանում էին տիրել նրանց հոգիներին։
(^10) Կփշրես կուժն այն մարդկանց առաջ, որ բարձրանալու են քեզ հետ, (^11) ու կասես նրանց. այսպես է ասում ինձ
Զորությունների Տերը. “Նույն կերպ էլ պիտի խորտակեմ այդ ժողովրդին ու այդ քաղաքը, ինչպես որ փշրվում է խեցե
ամանը, որն այլեւս չի կարող վերականգնվել։ Եվ թող նրանք թաղվեն Տափեթում՝ թաղելու տեղ չլինելու պատճառով։
(^12) Այդպես պիտի վարվեմ այդ վայրի հետ,- ասում է Տերը,- նաեւ բնակչության հետ, որ դրա մեջ է՝ այդ քաղաքը մատնելով
կործանման։ 13 Ու թող Երուսաղեմի տներն ու Հուդայի թագավորների տները դառնան սպանության վայր այն
պղծությունների պատճառով, որ կատարեցին բոլոր տներում, որտեղ իրենց տանիքների վրա խունկ էին ծխում երկնքի
բոլոր զորություններին եւ նվերներ ընծայաբերում օտար աստվածներին”»։
(^14) Երեմիան եկավ Տափեթից, այն է՝ Գլորման վայրից, ուր ուղարկել էր նրան Տերը՝ մարգարեանալու այնտեղ։ Նա
կանգնեց Տիրոջ տան սրահում եւ ասաց ամբողջ ժողովրդին.
(^15) «Այսպես է ասում Զորությունների Տերը՝ Իսրայելի Աստվածը. “Ահավասիկ այս քաղաքի վրա բերելու եմ ամենայն
չարիք, ինչպես ասացի նրա մասին, նաեւ սրա մյուս բոլոր քաղաքների ու ավանների վրա, քանզի նրանք խստապարանոց
դարձան, որպեսզի չլսեն իմ խոսքերը”»։

