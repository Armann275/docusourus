
(^1) _Ալելուիա
Գոհությո՛ւն մատուցեք Տիրոջը,
Որովհետեւ բարի, հավիտենական է նրա ողորմությունը._
(^2) _Թող ասեն Տիրոջ փրկյալները,
Որոնց ազատեց թշնամու ձեռքերից։_
(^3) _Բոլոր գավառներից հավաքեց նրանց՝
Արեւելքից եւ արեւմուտքից, հյուսիսից եւ ծովից։_
(^4) _Մոլորվեցին նրանք անապատում,
Անջրդի ճանապարհին
Եվ բնակության քաղաք չգտան։_
(^5) _Քաղցեցին եւ ծարավեցին,
Եվ նրանց հոգիները նվաղեցին իրենց ներսում։_
(^6) _Իրենց նեղության մեջ Տիրոջն աղաղակեցին,
Եվ փրկեց նրանց իրենց վշտերից։_
(^7) _Ուղիղ ճանապարհով նրանց առաջնորդեց,_


_Որ գնան իրենց բնակության քաղաքը։_

(^8) _Թող գոհություն մատուցեն նրա ողորմության
Եվ սքանչելիքների համար մարդկանց որդիները,_
(^9) _Որովհետեւ հագեցրեց քաղցած հոգիները
Եվ բարությամբ լիացրեց կարոտյալ հոգիները։_
(^10) _Ոմանք նստած էին խավարի եւ մահվան ստվերների մեջ,
Կապված էին աղքատությանը, ինչպես երկաթին։_
(^11) _Որովհետեւ դառնացրին խոսքն Աստծու
Եվ բարկացրին Բարձրյալի խորհուրդները։_
(^12) _Նրանց սրտերը ցավից սեղմվեցին, տկարացան,
Եվ չկար մեկը, որ օգներ նրանց։_
(^13) _Իրենց նեղության մեջ Տիրոջն աղաղակեցին,
Եվ հանեց նրանց իրենց վշտերից։_
(^14) _Նրանց փրկեց խավարից եւ մահվան ստվերներից
Եվ խորտակեց նրանց կապանքները։_
(^15) _Թող մարդկանց որդիները գոհություն մատուցեն
Նրա ողորմության եւ սքանչելիքների համար,_
(^16) _Որովհետեւ փշրեց պղնձյա դռները
Եվ երկաթյա նիգերը։_
(^17) _Օգնեց նրանց իրենց անօրենության ճանապարհին,
Որովհետեւ իրենց մեղքերի պատճառով հույժ տկարացան։_
(^18) _Նրանց սրտերը գարշում էին ամեն տեսակ կերակուրից։
Նրանք մոտեցան մահվան դռներին։_
(^19) _Իրենց նեղության մեջ Տիրոջն աղաղակեցին,
Եվ ապրեցրեց նրանց իրենց վշտերից։_
(^20) _Ուղարկեց իր խոսքն ու բուժեց նրանց
Եվ փրկեց նրանց իրենց ապականությունից։_
(^21) _Թող գոհություն մատուցեն նրա ողորմության
Եվ սքանչելիքների համար մարդկանց որդիները։_
(^22) _Թող նրան օրհնության զոհ մատուցեն
Եվ պատմեն նրա գործերը ցնծությամբ։_
(^23) _Ովքեր ծով էին իջնում նավերով
Եվ բազում ջրերում գործեր կատարում,_
(^24) _Նրանք տեսան Տիրոջ գործերն ու սքանչելիքները
Անդունդի խորքերում._
(^25) _Ասաց, եւ հողմ ու մրրիկ ելան,
Եվ բարձրացան նրա ալիքները։_
(^26) _Ելան երկինք եւ իջան անդունդ,
Եվ նրանց հոգիները մաշվեցին իրենց ներսում։_
(^27) _Խռովվեցին, սասանվեցին, ինչպես հարբածներ,
Եվ նրանց ողջ իմաստությունը վերացավ։_
(^28) _Իրենց նեղության մեջ Տիրոջն աղաղակեցին,
Եվ փրկեց նրանց իրենց վշտերից։_
(^29) _Մրրիկը օդի վերածվեց, եւ դադարեցին նրա ալիքները,_
(^30) _Ուրախացան, որ հանդարտվեցին,
Եվ առաջնորդեց նրանց իրենց կամեցած նավահանգիստը։_
(^31) _Թող մարդկանց որդիները գոհություն մատուցեն
Նրա ողորմության եւ սքանչելիքների համար։_
(^32) _Թող պանծացնեն նրան ժողովուրդների հավաքույթներում,
Եվ ծերերի ատյաններում օրհնեն նրան։_
(^33) _Որովհետեւ գետերը ցամաքի փոխեց
Եվ ջրերի ընթացքը՝ ծարավոտ երկրի։_
(^34) _Պտղաբեր երկիրը դարձրեց աղուտ
Նրա բնակիչների չարության համար։_
(^35) _Անապատը փոխեց ճահճի
Եվ ծարավի երկիրը՝ ջրի հոսանքների։_
(^36) _Քաղցյալներին այնտեղ բնակեցրեց,
Եվ բնակության քաղաք շինեցին։_
(^37) _Արտեր վարեցին, այգիներ տնկեցին
Եվ բերքի պտուղներ հասցրին։_
(^38) _Օրհնեց նրանց, եւ շատ բազմացան,
Եվ նրանց անասունները չպակասեցին։_
(^39) _Նվազեցին նրանք եւ չարչարվեցին
Չարիքների նեղությունից եւ վշտերից։_
(^40) _Անարգանք եկավ նրանց իշխանների վրա,
Մոլորեցրեց նրանց անապատում անճանապարհ։_
(^41) _Աղքատության մեջ օգնեց անտունին,
Նրանց ազգը առաջնորդեց հոտի պես։_
(^42) _Թող ուղիղները տեսնեն եւ ուրախ լինեն,
Եվ ամեն անօրեն բերանն իր փակի։_


(^43) _Ո՞վ է իմաստունը, որ պիտի պահի այս
Եվ հասկանա Տիրոջ ողորմությունը։_
