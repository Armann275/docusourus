
Ապրել որպես լույսի որդիներ
(^1) Նմանվե՛ք Աստծուն՝ որպես իր սիրելի որդիներ, (^2) եւ շարժվե՛ք սիրով, այնպես, ինչպես Քրիստոսը սիրեց մեզ եւ մեզ
համար իրեն ընծա եւ զոհ մատուցեց Աստծուն՝ որպես անուշահոտություն։
(^3) Իսկ պոռնկության եւ ամեն տեսակ պղծության կամ ագահության մասին նույնիսկ չպետք է խոսվի ձեր մեջ, ինչպես
վայել է սրբերին։ 4 Վայել չեն նաեւ գռեհիկ կամ հիմար խոսակցությունները կամ խեղկատակությունը, այլ հատկապես
գոհություն թող մատուցվի Աստծուն։ 5 Մեկ բան հաստա՛տ իմացեք, որ որեւէ պոռնիկ կամ պիղծ կամ ագահ, այսինքն՝
կռապաշտ, Քրիստոսի եւ Աստծու արքայության մեջ ժառանգություն չունի։ 6 Ոչ ոք թող ձեզ դատարկ խոսքերով չխաբի,
որովհետեւ այս բաների համար է Աստծու բարկությունը գալիս անհնազանդ մարդկանց վրա։ 7 Այսուհետեւ նրանց հետ
հաղորդակից մի՛ եղեք,^8 որովհետեւ թեպետ մի ժամանակ խավար էիք, բայց հիմա լույս եք Տիրոջով. ապրե՛ք որպես լույսի
որդիներ.^9 որովհետեւ լույսի պտուղն ամեն բարության, արդարության ու ճշմարտության մեջ է։ 10 Փորձե՛ք հասկանալ,
թե ի՛նչն է հաճելի Տիրոջը,^11 եւ մասնակից մի՛ եղեք խավարի անպտուղ գործերին, այլ հատկապես բացահայտորեն
դատապարտե՛ք դրանք,^12 որովհետեւ այն, ինչ նրանք ծածուկ անում են, այդ մասին խոսելն արդեն ամոթ է։ 13 Իսկ այն
ամենը, ինչ դատապարտվում է, հայտնի է դառնում լույսով, որովհետեւ ամեն ինչ, որ հայտնի է, լույս է։ 14 Դրա համար
ասվում է. «Արթնացի՛ր դու, որ քնած ես, վե՛ր կաց մեռելների միջից, եւ Քրիստոսը կլուսավորի քեզ»։
(^15) Ուշադրությո՛ւն դարձրեք ձեր ապրելակերպի վրա. մի՛ ապրեք անմիտների պես, այլ իմաստունների։
(^16) Օգտագործե՛ք ժամանակը, որովհետեւ օրերը չար են։ 17 Ուստի անմիտ մի՛ եղեք, այլ իմացե՛ք, թե ո՛րն է Տիրոջ կամքը։
(^18) Մի՛ հարբեք գինով, որ անառակության է տանում, այլ հատկապես լցվե՛ք Սուրբ Հոգով՝ 19 միմյանց հետ խոսելով
սաղմոսներով, օրհնություններով ու հոգեւոր երգերով եւ ձեր սրտերում երգելով եւ սաղմոս ասելով Տիրոջը։ 20 Ամեն ինչի
համար մեր Տեր Հիսուս Քրիստոսի անունով միշտ գոհությո՛ւն հայտնեք Հորը եւ Աստծուն։
(^21) Հնազանդվե՛ք միմյանց Քրիստոսի հանդեպ ձեր ունեցած երկյուղով։ 22 Կանայք թող հնազանդ լինեն իրենց
ամուսիններին, ինչպես կհնազանդվեին Տիրոջը,^23 որովհետեւ ամուսինն է կնոջ գլուխը, այնպես, ինչպես Քրիստոս
գլուխն է եկեղեցու՝ իր մարմնի, որի Փրկիչն ինքն է։ 24 Եվ ինչպես եկեղեցին հնազանդվում է Քրիստոսին, այնպես էլ
կանայք ամեն ինչում թող հնազանդվեն իրենց ամուսիններին։ 25 Ամուսիննե՛ր, սիրե՛ք ձեր կանանց այնպես, ինչպես
Քրիստոսը սիրեց եկեղեցին եւ իր անձը մատնեց նրա համար,^26 որպեսզի սրբացնի նրան ավազանի լվացումով եւ խոսքով,
(^27) որպեսզի իր առջեւ կանգնեցնի եկեղեցին ամբողջական փառքով, առանց որեւէ արատի կամ աղտեղության կամ
նմանատիպ թերության, այլ որպեսզի սուրբ եւ անարատ լինի։ 28 Նույն ձեւով ամուսինները պարտավոր են սիրել իրենց
կանանց իբրեւ իրենց մարմինը։ Ով սիրում է իր կնոջը, ինքն իրեն է սիրում,^29 որովհետեւ ոչ ոք երբեք իր մարմինը չի
ատում, այլ սնում եւ խնամում է այն, ինչպես Քրիստոսն է սնում ու խնամում եկեղեցին,^30 որովհետեւ նրա մարմնի
անդամներն ենք՝ նրա մարմնից եւ նրա ոսկորներից։ 31 _«Դրա համար տղամարդը պիտի թողնի իր հորն ու մորը եւ հետեւի իր
կնոջը, եւ երկուսը մեկ մարմին պիտի լինեն»_ (Ծնն. 2.24)։ 32 Մեծ է այս խորհուրդը, բայց ես ասում եմ Քրիստոսի եւ եկեղեցու
վերաբերյալ:
(^33) Նույնը վերաբերում է ձեզնից ամեն մեկին, որ յուրաքանչյուր ոք իր կնոջն այնպես սիրի, ինչպես ինքն իրեն, եւ կինը
ակնածի իր մարդուց։
