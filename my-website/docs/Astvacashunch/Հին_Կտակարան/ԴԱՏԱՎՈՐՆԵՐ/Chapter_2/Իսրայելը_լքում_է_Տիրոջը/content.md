
Տիրոջ մեղադրանքն իր ժողովրդին
(^1) Եվ Տիրոջ հրեշտակը Գաղգաղայից ելավ Լացատեղ [* _Բոխիմ_ ] եւ Բեթել եւ Իսրայելի տուն ու ասաց նրանց. «Այսպես
է ասում Տերը. “Տերը ձեզ հանեց Եգիպտոսից եւ բերեց այն երկիրը, որի համար ձեր հայրերին երդվել էր, որ ձեզ կտա եւ
ձեզ ասաց. “Ձեզ հետ դրած ուխտս հավիտյան չեմ դրժի,^2 եթե այս երկրի բնակիչների հետ դաշինք չկնքեք, ոչ էլ՝ նրանց
աստվածների հետ, չերկրպագեք նրանց, այլ խորտակե՛ք նրանց կուռքերը եւ կործանե՛ք նրանց զոհասեղանները”։ Բայց
դուք իմ խոսքը չլսեցիք եւ այդ բանն արեցիք։ 3 Եվ ես ասացի. “Այլեւս չեմ քշի այս ժողովրդին, որին սկսեցի կոտորել եւ
նրան չեմ վերացնի ձեր առաջից։ Նրանք ձեզ համար փորձանք թող դառնան, եւ նրանց չաստվածները ձեզ համար
գայթակղություն թող լինեն”»։ 4 Երբ Տիրոջ հրեշտակն այս խոսքերն ասաց Իսրայելի բոլոր որդիներին, ժողովուրդը
ձայնը բարձրացրեց ու լաց եղավ։ 5 Դրա համար էլ այն տեղի անունը Լացատեղ դրեցին. եւ այնտեղ Տիրոջը զոհ
մատուցեցին։
(^6) Հեսուն արձակեց ժողովրդին, եւ Իսրայելի որդիներից յուրաքանչյուրը գնաց իր տունը եւ իր ժառանգությունը՝
երկիրը ժառանգելու։ 7 Եվ ժողովուրդը Տիրոջը ծառայեց Հեսուի կենդանության բոլոր օրերում եւ այն ծերերի
կենդանության բոլոր օրերում, որոնք երկար ապրեցին Հեսուից հետո եւ որոնք տեսել էին Տիրոջ բոլոր մեծամեծ գործերը,
որ նա արեց Իսրայելի մեջ։ 8 Տիրոջ ծառա Հեսուն՝ Նավեի որդին, վախճանվեց հարյուր տասը տարեկան հասակում,^9 եւ
նրան թաղեցին իր ժառանգության լեռան վրա՝ Թամնաթարեսում, Եփրեմի լեռան վրա, Գայաս լեռան հյուսիսային
կողմում։ 10 Վախճանվեց նաեւ այդ ամբողջ սերունդը։ Դրանից հետո եկավ ուրիշ սերունդ, որ չէր ճանաչում ո՛չ Տիրոջը եւ
ո՛չ էլ այն գործերը, որ նա արել էր Իսրայելի մեջ։
(^11) Իսրայելի որդիները Տիրոջ առաջ չարիք գործեցին եւ Բահաղի կուռքերին պաշտեցին. (^12) թողեցին Տիրոջը՝ իրենց
հայրերի Աստծուն, որ նրանց հանել էր եգիպտացիների երկրից, գնացին օտար աստվածների՝ իրենց շուրջը եղած
ազգերի աստվածների հետեւից, երկրպագեցին նրանց եւ բարկացրին Տիրոջը,^13 լքեցին նրան եւ պաշտեցին Բահաղին ու
Աստարտի կուռքերին։ 14 Տերը սաստիկ զայրացավ Իսրայելի վրա եւ նրան մատնեց ավարառուների ձեռքը, որոնք
կողոպտեցին նրանց։ Տերը մատնեց նրանց շրջակա թշնամիների ձեռքը, եւ նրանք չկարողացան դեմ կանգնել իրենց
բոլոր թշնամիներին, որոնց հետ պոռնկացել էին։ 15 Տիրոջ ձեռքը չարիք պատճառելու համար նրանց վրա էր, ինչպես ասել
էր Տերը եւ ինչպես երդվել էր Տերը. եւ խիստ նեղեց նրանց։


(^16) Ապա Տերը նրանց համար դատավորներ հանեց եւ Տերը նրանց փրկեց ավարառուների ձեռքից։ Բայց նրանց էլ
չլսեցին,^17 որովհետեւ օտար աստվածների հետեւելով՝ պոռնկացան, երկրպագեցին նրանց եւ բարկացրին Տիրոջը։ Շուտով
խոտորվեցին այն ճանապարհից, որով ընթանում էին նրանց հայրերը՝ Տիրոջ պատվիրանները լսելով։ Նրանք այդպես
չարեցին։ 18 Եվ երբ Տերը նրանց համար դատավորներ վեր հանեց, Տերն այդ դատավորների հետ էր եւ նրանց փրկում էր
թշնամիների ձեռքից դատավորների կենդանության բոլոր օրերին, որովհետեւ Տերը նրանց կարեկցում էր պաշարողների
եւ չարչարողների երեսից նրանց կրած հեծության համար։ 19 Եվ երբ դատավորը մեռնում էր, նրանք դառնում, նորից
անօրենություն էին անում իրենց հայրերից ավելի՝ գնալով օտար աստվածների հետեւից, նրանց պաշտելով ու նրանց
երկրպագելով։ Նրանք դեն չէին նետում իրենց սովորույթները եւ հետ չէին դառնում իրենց վատ ճանապարհներից։
(^20) Տերը սաստիկ բարկացավ Իսրայելի վրա ու ասաց. «Քանի որ այս ազգը զանց արեց իմ ուխտը, որը ես դրել էի նրանց
հայրերի հետ, եւ չլսեց իմ ձայնը,^21 ես այլեւս նրանց առաջից չեմ քշի ոչ մի մարդու այն ազգերից, որոնց թողեց Նավեի
որդի Հեսուն։ Նա թողեց,^22 որ նրանցով փորձի Իսրայելին, թե արդյոք նրանք կզգուշանա՞ն եւ Տիրոջ ճանապարհով
կգնա՞ն, ինչպես զգուշացան նրանց հայրերը, թե՞ ոչ»։ 23 Եվ Տերը թողեց այդ ազգերին, անմիջապես չվերացրեց նրանց եւ
չմատնեց նրանց Հեսուի ձեռքը։
