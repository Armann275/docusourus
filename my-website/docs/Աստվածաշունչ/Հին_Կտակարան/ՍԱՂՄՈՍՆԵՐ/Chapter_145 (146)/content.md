
(^1) _Ալելուիա՝ Անգեոսի եւ Զաքարիայի
Օրհնի՛ր Տիրոջը, հոգի՛ս._
(^2) _Պիտի օրհնեմ Տիրոջն իմ կյանքում,
Սաղմոս պիտի երգեմ իմ Աստծուն, քանի կամ։_
(^3) _Հույս մի՛ դրեք իշխանների՝ մարդկանց որդիների վրա,
Որովհետեւ նրանք չեն կարող փրկել։_
(^4) _Նրանց հոգին դուրս պիտի գա, եւ նրանք կրկին հող պիտի դառնան,
Եվ այդ օրը նրանց բոլոր խորհուրդները կանհետանան։_


(^5) _Երանի՜ նրան, ում օգնականը Հակոբի Աստվածն է,
Եվ նրա հույսը Տիրոջ՝ Աստծու վրա է,_
(^6) _Որ ստեղծեց երկինքն ու երկիրը,
Ծովը եւ նրա մեջ եղած ամեն ինչը։
Նա, ով պահպանում է ճշմարտությունը հավիտյան_
(^7) _Եվ տեսնում է զրկվածների արդար դատը։
Տերը հաց է տալիս քաղցածներին
Եվ կապյալներին արձակում։_
(^8) _Տերը բացում է կույրերի աչքերը,
Իմաստություն է տալիս նրանց,
Ոտքի է կանգնեցնում գլորվածներին։
Տերը սիրում է արդարներին,_
(^9) _Տերը պահպանում է պանդուխտներին,
Տերն ընդունում է որբերին ու այրիներին
Եվ կործանում ամբարիշտների ճանապարհները։_
(^10) _Տերը պիտի թագավորի հավիտյան,
Քո Աստվածը, ո՛վ Սիոն, սերնդեսերունդ։_
