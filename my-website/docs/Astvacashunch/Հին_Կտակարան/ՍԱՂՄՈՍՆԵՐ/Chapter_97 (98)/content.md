
(^1) _Սաղմոս Դավթի
Նոր օրհնությո՛ւն երգեք Տիրոջը,
Որովհետեւ սքանչելիքներ գործեց։
Փրկեց նրան իր աջը եւ իր սուրբ բազուկը։_
(^2) _Տերը ցույց տվեց իր փրկությունը,
Իր արդարությունը հայտնեց ազգերի առջեւ,_
(^3) _Հիշեց Հակոբին իր ողորմությամբ,
Իր ճշմարտությամբ՝ տունն Իսրայելի։
Եվ երկրի բոլոր ծագերը տեսան մեր Աստծու փրկությունը։_
(^4) _Աղաղակե՛ք Տիրոջը, ո՛ղջ երկիր,
Օրհնեցե՛ք, ցնծացե՛ք եւ սաղմո՛ս երգեք։_
(^5) _Սաղմո՛ս երգեք մեր Աստծուն օրհնությամբ,
Օրհնությամբ եւ սաղմոսի ձայնով։_
(^6) _Կռածո փողերի օրհնության ձայնով,
Օրհնությամբ, ցնծությամբ եւ եղջերափողի ձայնով
Աղաղակե՛ք Տեր թագավորի առջեւ։_
(^7) _Թող խռովվի ծովն իր լիությամբ,
Տիեզերքը եւ իր բոլոր բնակիչները,_
(^8) _Եվ գետերը թող ծափահարեն միասին։
Լեռները թող ցնծան Տիրոջ առջեւ, որ եկել է,_
(^9) _Եվ հասել է Տերը՝ երկիրը դատելու։
Պիտի դատի երկիրն արդարությամբ
Եվ իր ժողովուրդներին՝ ուղղությամբ։_

