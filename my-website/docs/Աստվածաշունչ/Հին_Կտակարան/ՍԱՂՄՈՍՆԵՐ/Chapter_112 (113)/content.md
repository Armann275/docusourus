
(^1) _Ալելուիա
Մանուկնե՛ր, օրհնեցե՛ք Տիրոջը
Եվ օրհնեցե՛ք անունը Տիրոջ._
(^2) _Թող օրհնյալ լինի անունը Տիրոջ
Այսուհետեւ մինչեւ հավիտյան։_
(^3) _Արեւելքից մինչեւ արեւմուտք
Օրհնյա՜լ է Տիրոջ անունը։_
(^4) _Բարձր է Տերը բոլոր ազգերից,
Եվ երկնքում է նրա փառքը։_
(^5) _Ո՞վ է նման Տիրոջը՝ մեր Աստծուն,
Որ բնակվում է բարձունքներում_
(^6) _Եվ տեսնում է խոնարհներին երկնքում եւ երկրում._
(^7) _Աղքատներին բարձրացնում է գետնից
Եվ տառապյալներին հանում աղբանոցից։_
(^8) _Իր ժողովրդի իշխանների կողքին
Իշխաններ է կարգում նրանց։_
(^9) _Ամուլին բնակեցնում է ցնծալի տան մեջ,
Ինչպես իր զավակներով բերկրող մայրը։_

