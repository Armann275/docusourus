
(^1) _Սաղմոս Դավթի, այն ժամանակ, երբ երկիրը հանդարտվեց
Տերը թագավորեց. երկիրը թող ցնծա,
Թող ուրախ լինեն բազում կղզիները։_
(^2) _Նրա շուրջն ամպ եւ մեգ է,
Նրա Աթոռը հիմնված է իրավունքի եւ արդարության վրա։_
(^3) _Նրա առջեւից հուր կընթանա
Եվ կայրի իր շուրջը եղող թշնամիներին։_
(^4) _Նրա փայլատակումները երեւացին տիեզերքին.
Երկիրը տեսավ եւ սասանվեց։_
(^5) _Մոմի պես կհալվեն լեռները Տիրոջ երեսից,
Ամբողջը երկիրը՝ Տիրոջ երեսից։_
(^6) _Երկինքը կպատմի նրա արդարությունը,
Նրա փառքը տեսան բոլոր ժողովուրդները։_
(^7) _Թող ամաչեն բոլոր նրանք, ովքեր կուռքերին են երկրպագում,
Եվ ովքեր պարծենում են իրենց պատկերներով։
Նրա բոլոր հրեշտակները պիտի երկրպագեն իրեն._
(^8) _Լսեց եւ ուրախ եղավ Սիոնը,
Եվ պիտի ցնծան Հուդայի դուստրերը քո իրավունքների համար, Տե՛ր,_
(^9) _Որովհետեւ դու ես Բարձրյալը ողջ երկրի վրա.
Անչափ վեր եղար բոլոր կուռքերից։_
(^10) _Տիրոջը սիրողնե՛ր, ատե՛ք չարությունը.
Տերը պահում է իր սրբերի հոգիները,
Մեղավորի ձեռքերից փրկում է նրանց։_
(^11) _Լույս ծագեց արդարների համար,
Եվ ուրախություն՝ սրտով ուղիղների համար։_
(^12) _Արդարնե՛ր, ուրա՛խ եղեք Տիրոջով,
Գոհությո՛ւն մատուցեք՝ հիշելով նրա սրբությունը։_
