
Իսահակը Գերարայում
(^1) Երկրում սով եղավ. այն նախորդ սովից բացի, որ եղել էր Աբրահամի ժամանակ։ Իսահակը գնաց Գերարայի
փղշտացի արքա Աբիմելեքի մոտ։ 2 Տերը երեւաց նրան ու ասաց. «Մի՛ իջիր Եգիպտոս, այլ բնակվի՛ր այն երկրում, որ քեզ
կասեմ.^3 իբրեւ պանդուխտ ապրի՛ր այս երկրում, եւ ես կլինեմ քեզ հետ ու կօրհնեմ քեզ, որովհետեւ քեզ ու քո
ժառանգներին եմ տալու այս ողջ երկիրը։ Ես կկատարեմ այն երդումը, որ տվեցի քո հայր Աբրահամին։ 4 Քո
ժառանգները բազմանալու են երկնքի աստղերի չափ, այս ամբողջ երկիրը տալու եմ քո զավակներին, եւ նրանց միջոցով
են օրհնվելու երկրի բոլոր ազգերը,^5 քանի որ Աբրահամը՝ քո հայրը, հնազանդվեց ինձ եւ պահեց իմ հրամանները, իմ
պատվիրանները, իմ կանոններն ու օրենքները»։ 6 Եվ Իսահակը բնակություն հաստատեց գերարացիների մեջ։ 7 Երբ
տեղացիները հարցրին նրա կնոջ՝ Ռեբեկայի մասին, ասաց. «Իմ քույրն է», որովհետեւ վախեցավ ասել «Իմ կինն է».
միգուցե Ռեբեկայի պատճառով տեղի մարդիկ սպանեին իրեն, քանի որ Ռեբեկան արտաքինով գեղեցիկ էր։ 8 Նա
այնտեղ մնաց երկար ժամանակ։ Երբ մի անգամ փղշտացիների արքա Աբիմելեքը պատուհանից տեսավ, թե ինչպե՛ս է
Իսահակը փաղաքշում Ռեբեկային՝ իր կնոջը,^9 կանչեց Իսահակին եւ ասաց նրան. «Ուրեմն քո կինն է։ Ինչո՞ւ ասացիր՝
“Իմ քույրն է”»։ Իսահակն ասաց նրան. «Մտածեցի, թե գուցե նրա պատճառով սպանվեմ»։ 10 Աբիմելեքը նրան ասաց.
«Ինչո՞ւ մեզ հետ այդպես վարվեցիր. քիչ էր մնացել իմ ազգակիցներից մեկը քներ քո կնոջ հետ, եւ մենք անգիտությամբ
մեղքի մեջ ընկնեինք»։ 11 Եվ Աբիմելեքը հրաման արձակեց իր ողջ ժողովրդին՝ ասելով. «Բոլոր նրանք, ովքեր կդիպչեն
այդ մարդուն կամ նրա կնոջը, մահվան կդատապարտվեն»։
(^12) Այդ տարի Իսահակը սերմանեց այդ հողում եւ հարյուրապատիկ ավելի գարի հնձեց. Տերն օրհնել էր նրան։ 13 Նա
բարձրացավ եւ առաջ էր գնում ու հարստանում, մինչեւ որ մեծահարուստ դարձավ։ 14 Ձեռք բերեց ոչխարի ու արջառի
հոտեր, բազում կալվածքներ։ Փղշտացիները նախանձեցին նրան 15 եւ այն բոլոր ջրհորները, որ նրա հոր՝ Աբրահամի օրոք
փորել էին նրա ծառաները, խցանեցին եւ հողով լցրին։ 16 Աբիմելեքն ասաց Իսահակին. «Հեռացի՛ր մեր երկրից, որովհետեւ
մեզանից շատ ավելի հզոր դարձար»։ 17 Իսահակն այդտեղից գնաց գերարացիների ձորն ու բնակվեց այնտեղ։
(^18) Իսահակը դարձյալ բացեց այն ջրհորները, որ փորել էին նրա հոր՝ Աբրահամի ծառաները, եւ որոնք նրա հայր
Աբրահամի մահից հետո խցանել էին փղշտացիները, եւ այդ ջրհորները կոչեց այն անուններով, որ տվել էր դրանց իր
հայր Աբրահամը։
(^19) Իսահակի ծառաները գերարացիների ձորում փորեցին եւ կենդանի ջրի ջրհոր գտան։ 20 Գերարացիների հովիվները
կռվեցին Իսահակի հովիվների հետ՝ ասելով, թե իրենցն է այդ ջրհորը։ Ջրհորը կոչեց Զրկանք [* _Էսեք_ ], քանի որ նրանից
խլեցին այն։ 21 Իսահակը գնաց այդտեղից ու մեկ այլ ջրհոր փորեց։ Սրա համար էլ վիճեցին, եւ Իսահակն այն կոչեց
Թշնամություն [* _Սիտնա_ ]։ 22 Այնտեղից էլ գնաց ու մեկ այլ ջրհոր եւս փորեց։ Դրա շուրջ վեճ չառաջացավ, եւ այդ
պատճառով այն կոչեց Անդորրություն [* _Ռըխովոտ_ ]՝ ասելով. «Այժմ Տերը մեզ ընդարձակ տեղ տվեց եւ բազմացրեց մեզ
երկրի վրա»։
(^23) Այդտեղից Իսահակը գնաց Երդման ջրհորի մոտ։ Տերն այդ գիշեր երեւաց նրան ու ասաց. (^24) «Ես եմ քո հոր
Աստվածը։ Մի՛ վախեցիր, որովհետեւ քեզ հետ եմ. ես օրհնելու եմ քեզ, բազմացնելու եմ քո զավակներին հանուն քո հայր
Աբրահամի»։ 25 Իսահակն այդտեղ զոհասեղան շինեց ու կանչեց Տիրոջ անունը եւ իր վրանը խփեց այդտեղ։ Իսահակի
ծառաներն այդտեղ ջրհոր փորեցին։
(^26) Գերարայից նրա մոտ գնացին Աբիմելեքը, նրա սենեկապետ Ոքոզաթը եւ նրա զորքերի սպարապետ Փիքողը։
(^27) Իսահակը նրանց ասաց. «Ինչո՞ւ եք եկել ինձ մոտ. չէ՞ որ դուք ատեցիք ինձ եւ հալածեցիք ձեր մոտից»։ 28 Նրանք
պատասխանեցին. «Հստակ տեսանք, որ Տերը քեզ հետ է, ուստի դաշինք կապենք միմյանց հետ՝ մեր եւ քո միջեւ, եւ ուխտ
կապենք քեզ հետ։ 29 Մեր դեմ չարիք մի՛ գործիր, ինչպես որ մենք քո հանդեպ վատություն չարեցինք, այլ լավ վարվեցինք
քեզ հետ եւ թողեցինք, որ խաղաղությամբ հեռանաս մեզանից։ Եվ այժմ դու Տիրոջ օրհնյալն ես»։ 30 Իսահակը նրանց
համար խրախճանք սարքեց. կերան եւ խմեցին։ 31 Առավոտյան վաղ վեր կենալով՝ երդում տվեցին միմյանց։ Իսահակը
նրանց ճանապարհեց, եւ նրանք մեկնեցին խաղաղությամբ։ 32 Այդ օրը Իսահակի ծառաները եկան եւ նրան հայտնեցին
իրենց փորած ջրհորի մասին՝ ասելով. «Ջուր չգտանք» [* _Ջուր գտանք_ ]։ 33 Իսահակն այդ ջրհորն անվանեց Երդում։ Այդ
պատճառով էլ այդ քաղաքը մինչեւ այսօր կոչվում է Երդման ջրհոր։
(^34) Եսավը քառասուն տարեկան հասակում կին առավ քետացի Բեերի դուստր Հուդիթին եւ խեւացի Ելովնի դուստր
Բասեմաթին։ 35 Նրանք վշտացնում էին Իսահակին եւ Ռեբեկային։
