
Դարձի՛ր դէպի ինձ եւ ողորմիր, անկարո՜տ
Աստուած,
Դու, որ այնքա՜ն ծարաւի ես ու պապակ իմ
փրկութեանը,
Որ մինչեւ անգամ երկնային անմահ եւ
օրհնաբանող զուարթուններին պաշտօն յանձնեցիր
Յանուն մարդկութեան փրկութեան կարգուած
Քահանաներ եւ քաւչապետներ յաւիտենական ի
դիմաց մեր երկնաւորների,
Թշվառ լքեալիս հաշտութեան համար պաղատելու
քեզ մշտնջենապէս, -
"Ողորմիր Երուսաղէմին". որը լուսաւոր մի
խորհուրդ ունի,
Թէ այս երկրաւոր Երուսաղէմի սոյն օրինակով
խնդրում են նրանք
Քո մեծ յայտնութեամբ ողորմել վերին
Երուսաղէմին,
Եւ քեզ կցորդուած մարդկանցով` ընկած
հրեշտակների դատարկը լցնել:
