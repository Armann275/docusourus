
Մեղքերի քավության օրը
(^1) Տերը խոսեց Մովսեսի հետ անվավեր կրակ մատուցելու պատճառով Ահարոնի որդիների մեռնելուց հետո։ 2 Եվ
Տերը ասաց Մովսեսին. «Խոսի՛ր քո եղբայր Ահարոնի հետ, որ ամեն վայրկյան չմտնեն սրբարան՝ վարագույրից այն կողմ,
Քավության առջեւ, որը ծածկում է Ուխտի տապանակը, որպեսզի չմեռնեն. որովհետեւ ես Քավության վրա՝ ամպի մեջ
եմ երեւալու։ 3 Ահա թե Ահարոնն ինչպես կարող է մտնել սրբարան. նա մեղքի զոհի համար նախրից մի զվարակ եւ
ողջակեզի համար մի խոյ թող բերի։ 4 Նա թող հագնի քաթանե սրբագործված շապիկը, մարմնի վրա՝ քաթանե
անդրավարտիքը, մեջքին կապի քաթանե գոտին, գլխին դնի քաթանե ապարոշ, որովհետեւ դրանք սուրբ հանդերձանք
են։ Իր ամբողջ մարմինը թող լվա ջրով եւ թող հագնի դրանք։ 5 Իսրայելի որդիների համայնքից էլ նա մեղքի զոհի համար
երկու արու այծ թող վերցնի եւ ողջակեզի համար՝ մեկ խոյ։ 6 Ահարոնը իր մեղքի զոհ զվարակը թող զոհաբերի եւ դրանով
քավի իր ու իր ընտանիքի մեղքերը։ 7 Նա թող վերցնի երկու այծերը, դրանք կանգնեցնի Տիրոջ առաջ՝ Վկայության
խորանի դռանը։ 8 Ահարոնը երկու այծերի համար թող վիճակ գցի. մեկը՝ Տիրոջ համար, մյուսը՝ արձակելու
[* _Ազազել_ ]
[19]
համար։ 9 Ահարոնը թող մատուցի այն այծը,^10 որի վրա ընկել էր արձակելու վիճակը։ Թող կենդանի
կանգնեցնի Տիրոջ առջեւ, որպեսզի նրանով քավություն անի՝ առաքելով նրան արձակման ու բաց թողնելով դեպի
անապատ։ Եվ թող այծն իր հետ նրանց անօրենություններն անապատ տանի։
(^11) Ապա Ահարոնը թող մատուցի իր մեղքի զոհի համար ընտրված զվարակը եւ թող քավություն տա իր եւ իր
ընտանիքի մեղքերին։ Նա իր մեղքերի քավության համար թող մորթի զվարակը։ 12 Նա թող առնի Տիրոջ առաջ գտնվող
զոհասեղանից վերցված վառված ածուխներով լի բուրվառը, իր բուռը լցնի մանր աղացած խունկ եւ տանի վարագույրից
ներս։ 13 Նա խունկը թող լցնի կրակի վրա՝ Տիրոջ առաջ։ Խնկի ծուխը թող ծածկի Ուխտի տապանակի վրա գտնվող
Քավությունը։ Եվ չի մեռնի։ 14 Նա թող վերցնի զվարակի արյունից եւ իր մատով Քավության վրա ցանի արեւելյան կողմից։
Քավության առջեւ այդ արյունից իր մատով թող ցանի յոթ անգամ։ 15 Տիրոջ առաջ նա թող մորթի ժողովրդի մեղքերի
քավության այծը եւ դրա արյունից թող տանի վարագույրից ներս ու ցանի այնպես, ինչպես զվարակի արյունը։ Նա թող
այդ արյունից ցանի Քավության վրա՝ Քավության առջեւ։ 16 Նա այդ կերպ սրբարանը թող մաքրի Իսրայելի որդիների
պղծություններից, նրանց կատարած անիրավություններից եւ նրանց բոլոր մեղքերից։ Նույն կերպ թող վարվի
Վկայության խորանի հետ, որ կանգնեցված է բանակատեղիում՝ նրանց անմաքրություններով շրջապատված։ 17 Ոչ ոք
չպետք է լինի Վկայության խորանում, երբ Ահարոնը մտնի եւ քավություն անի սրբարանում, մինչեւ որ դուրս գա եւ
քավություն անի իր, իր ընտանիքի եւ Իսրայելի ամբողջ ժողովրդի համար։ 18 Այնուհետեւ նա թող գնա դեպի Տիրոջ առաջ
գտնվող զոհասեղանը եւ քավության ծես կատարի դրա մաքրման համար։ Նա թող առնի զվարակի արյունից ու այծի


արյունից եւ շուրջանակի քսի զոհասեղանի եղջյուրներին։ 19 Նա այդ արյունից իր մատով յոթ անգամ թող ցանի դրա վրա
եւ Իսրայելի որդիների պղծությունից թող մաքրի այն ու սրբացնի։

(^20) Նա այսպիսով թող ավարտի սրբարանի, Վկայության խորանի ու զոհասեղանի սրբագործումը։ Նա թող
սրբագործի նաեւ քահանաներին։ Նա թող մոտ բերի կենդանի այծին։ 21 Ահարոնն իր ձեռքերը թող դնի կենդանի այծի
գլխին եւ նրա վրա խոստովանի Իսրայելի որդիների բոլոր անօրենությունները, նրանց բոլոր անարդարություններն ու
նրանց բոլոր մեղքերը եւ այդ ամենը թող դնի կենդանի նոխազի գլխին եւ նշանակված մի մարդու առաջնորդությամբ այն
արձակի դեպի անապատ։ 22 Նոխազը, իր վրա վերցնելով նրանց անիրավությունները, իր հետ պիտի տանի մի անկոխ
վայր. նոխազին պիտի արձակի դեպի անապատ։ 23 Ահարոնն այնուհետեւ պիտի մտնի Վկայության խորանը, պիտի հանի
քաթանե հանդերձը, որը հագել էր սրբարան մտնելու ժամանակ, եւ այն պիտի թողնի այնտեղ։ 24 Նա սուրբ վայրում իր
մարմինը թող լվա ջրով, հագնի իր պատմուճանը եւ դուրս գալով զոհաբերի իր ողջակեզն ու ժողովրդի ողջակեզը, որով
նա քաված պիտի լինի իր, իր ընտանիքի եւ ժողովրդի, ինչպես նաեւ քահանաների գործած մեղքերը։ 25 Մեղքերի
քավության համար զոհաբերվող կենդանիների ճարպը թող դնի զոհասեղանին։
(^26) Արձակման այծին առաջնորդողը վերադառնալով թող լվանա իր հագուստները, իր մարմինը լվա ջրով եւ ապա
մտնի բանակատեղի։
(^27) Մեղքերի զվարակն ու մեղքերի այծը, որոնց արյունը քավություն անելու համար բերված էր սրբարան, պետք է
հանեն բանակատեղիից դուրս եւ դրանք այրեն հրով՝ նրանց կաշիները, նրանց միսն ու նրանց թափոնը։ 28 Դրանք այրողը
այնուհետեւ պետք է լվանա իր հագուստները, իր մարմինը լվա ջրով եւ ապա մտնի բանակատեղի։
(^29) Սա ձեզ համար հավիտենական օրենք թող լինի. յոթերորդ ամսվա տասներորդ օրը զրկանքի պիտի ենթարկեք ձեր
անձերը. այդ օրը ոչ մի գործ չպետք է անեք։ Դա վերաբերում է եւ՛ տեղաբնակ իսրայելացուն, եւ՛ դրսից եկած ու ձեր մեջ
բնակություն հաստատած պանդուխտին։ 30 Այդ օրը ձեզ համար քավության օր պիտի լինի, որպեսզի Տիրոջ առաջ
մաքրվեք ձեր բոլոր մեղքերից ու սրբվեք,^31 որովհետեւ դա շաբաթների շաբաթն է։ Սա ձեզ համար պիտի լինի հանգստյան
օր, եւ դուք զրկանքի պիտի ենթարկեք ձեր անձերը։ Դա թող հավիտենական օրենք լինի։ 32 Եվ այսպես շարունակ. այն
քահանան, որն օծվել է եւ իր հորից հետո քահանայագործելու իրավունք ստացել, թող անի քավությունը։ Նա թող հագնի
քաթանե հանդերձը՝ սուրբ հանդերձը,^33 սրբագործի սրբարանը, Վկայության խորանն ու զոհասեղանը, քավություն անի
քահանաներին եւ ամբողջ ժողովրդին։ 34 Իսրայելի որդիների բոլոր մեղքերի քավության համար սա թող հավիտենական
օրենք լինի ձեզ եւ տարին մեկ անգամ թող կատարվի, ինչպես Տերը հրամայեց Մովսեսին»։
