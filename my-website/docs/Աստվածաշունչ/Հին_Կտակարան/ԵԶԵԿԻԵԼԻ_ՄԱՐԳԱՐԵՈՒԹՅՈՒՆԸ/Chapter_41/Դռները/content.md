
Տաճարի մուտքը
(^1) Նա ինձ տարավ տաճար եւ չափեց նրա կամարը. լայնությունը մի կողմից վեց կանգուն էր, երկարությունը մյուս
կողմից՝ վեց կանգուն,^2 դռան լայնությունը՝ տասը կանգուն, իսկ դռան խոյակներն այս ու այն կողմերից՝ հինգական
կանգուն։ Չափեց նաեւ դռան երկարությունը. քառասուն կանգուն էր, լայնությունը՝ քսան կանգուն։ 3 Մտավ ներքին
գավիթը։ Չափեց մուտքի կամարը. երկու կանգուն էր, մուտքը՝ վեց կանգուն, իսկ մուտքի գլխի խոյակներն այս ու այն
կողմերից՝ յոթական կանգուն։ 4 Չափեց դռան երկարությունը. քառասուն կանգուն էր, լայնությունը՝ քսան կանգուն
տաճարի առաջ։ Եվ ասաց ինձ. «Սա է Սրբություն սրբոցը»։
(^5) Նա չափեց տաճարի պատը. վեց կանգուն էր, տան կողքի լայնությունը, շուրջբոլորը՝ չորս կանգուն, (^6) մի կողմից
մյուսը՝ երեսուներեք կանգուն։ Տաճարի որմերի եւ բոլորաձեւ կից շինությունների միջեւ կար մի անջրպետ, որպեսզի
նրանք, ովքեր ուզենային նայել ցած, ընկնեին ու երբեք չմոտենային տաճարի որմին։ 7 Վերին դռան կողմերին՝ պատերի
կողքերի միջեւ, տան շուրջը, վերին կողմում, մի լայն տարածություն կար, որպեսզի տան մեջ վերեւից ու ներքեւից
ընդարձակ տեղ լիներ, որտեղով ներքին հարկերից բարձրանային միջնահարկերը, այնտեղից էլ՝ վերնահարկերը։ 8 Տեսա
նաեւ տան ձեղունի բարձրությունը. բոլորաձեւ մի անջրպետ կար, ձողին հավասար, որը վեց կանգուն էր։ 9 Արտաքին
կողմի որմի հաստությունը հինգ կանգուն էր,^10 ամբողջ տաճարի եւ կից շինությունների սենյակների միջեւ ընկած բաց
տարածությունը՝ քսան կանգուն։ 11 Սենյակների դռները՝ միջանցքում մի դռան, որ հյուսիսային կողմում էր, մի դուռն էլ
հարավային կողմում էր։ Ընդարձակ տեղի լայնությունը, միջանցքը լուսավորելու համար, շուրջանակի հինգ կանգուն
էր։
(^12) Անջրպետի դիմաց գտնվող շինությունը, որ նայում էր դեպի ծովակողմ ճանապարհը, ուներ յոթանասուն կանգուն
երկարություն. անջրպետի պատի հաստությունը հինգ կանգուն էր, երկարությունը՝ իննսուն կանգուն։
(^13) Նա չափեց տաճարի առաջը. երկարությունը հարյուր կանգուն էր։ Խորշերը, անջրպետները եւ պատերը հարյուր
կանգուն երկարություն ունեին։ 14 Տաճարի առջեւի տարածության լայնությունը, նրա դիմացի խորշերը հարյուր
կանգուն էին։
(^15) Չափեց նաեւ խորշերի դիմաց, տաճարի հետեւում գտնվող անջրպետի երկարությունը. այդ տարածությունը եւ այս
ու այն կողմերի խորշերը հարյուր կանգուն երկարություն ունեին։ Արտաքին տաճարը,^16 անկյուններն ու կամարները,
առաստաղները երեք կողմերից վանդակապատ լուսամուտներ ու լուսանցույցներ ունեին՝ նայելու համար։ Թե՛ տաճարը
եւ թե՛ առհասարակ նրա առաստաղները, հատակից մինչեւ լուսամուտները, տախտակապատ էին։ Լուսամուտները
երեքտակ էին՝ նայելու համար,^17 ինչպես ներսից, այնպես էլ դրսից։ Ամբողջ տաճարի վրա՝ շուրջբոլորը, ներսից ու դրսից,
(^18) քերովբեներ էին քանդակված ու արմավենիներ. մի արմավենին քերովբեների արանքում էր, երկու քերովբեները՝ իրար
դիմաց։ 19 Արմավենու մի կողմում քերովբեներից մեկի դեմքը մարդու դեմք էր, արմավենու մյուս կողմում՝ առյուծի դեմք։
Եվ այդպես էր քանդակված ամբողջ տաճարը բոլոր կողմերից։ 20 Հատակից մինչեւ առաստաղները քերովբեներ ու
արմավենիներ էին քանդակված։ 21 Սրբարանն ու տաճարը թեւատարած էին ու քառանկյունաձեւ բացված։
(^22) Սրբարանի դեմ հանդիման մի պատկեր կար՝ փայտե խորանի նմանությամբ, երեք կանգուն բարձրությամբ, երկու
կանգուն երկարությամբ եւ երկու կանգուն լայնությամբ, վրան՝ եղջյուրաձեւ զարդեր։ Նրա թե՛ հատակը եւ թե՛ պատերը
փայտյա էին։ Նա ասաց ինձ. «Սա է Տիրոջ առջեւ եղած զոհասեղանը»։
(^23) Տաճարն ուներ երկու դուռ, սրբարանն էլ՝ 24 երկու մուտք։ Երկու դռներն էլ երկուական փեղկ ունեին. երկու փեղկ՝
մեկ դուռը, երկու փեղկ՝ մյուսը։ 25 Նրանց վրա՝ տաճարի մուտքերի վերեւում, քանդակված էին քերովբեներ ու
արմավենիներ՝ ըստ սրբարանի քանդակների։ Ազնիվ փայտից մի կերտվածք կար կամարի դեմ հանդիման՝ արտաքին
կողմից։ 26 Նաեւ գաղտնի լուսամուտներ։ Այս ու այն կողմերից նա չափեց կամարի առաստաղները, տան կողմերն էլ՝
իրար հետ վերցրած։
