
Տիմոթեոսի առաքումը Թեսաղոնիկե
(^1) Ահա թե ինչու այլեւս չհամբերելով՝ որոշեցինք առանձին մնալ Աթենքում, (^2) իսկ Տիմոթեոսին՝ մեր եղբորն ու Աստծու
գործակցին Քրիստոսի Ավետարանի մեջ ուղարկեցինք՝ ձեզ ամրապնդելու եւ քաջալերելու ձեր հավատի մեջ,^3 որպեսզի
չխոտորվեք այս նեղությունների մեջ։ Որովհետեւ դուք ինքներդ գիտեք, որ ճիշտ այս բանի համար ենք սահմանված։
(^4) Երբ ձեզ մոտ էինք, նախապես ձեզ ասում էինք, որ նեղություններ են հասնելու մեզ վրա, ինչպես որ իրականում եղավ,
եւ տեսաք։ 5 Դրա համար ես էլ, չկարողանալով այլեւս համբերել, մարդ ուղարկեցի՝ տեղեկանալու ձեր հավատի մասին,
այն մտավախությամբ, որ փորձիչը գուցե ձեզ էլ է փորձել, եւ մեր աշխատանքն իզուր է անցել։
(^6) Բայց հիմա, երբ Տիմոթեոսը ձեր մոտից մեզ մոտ եկավ եւ ձեր հավատի ու սիրո բարի լուրն ավետեց մեզ, եւ որ միշտ
մեր բարի հիշատակն եք պահում ձեր մտքում եւ ցանկանում եք մեզ տեսնել, ինչպես որ մենք էլ ձեզ,^7 եղբայրնե՛ր, ձեր
մասին մեր բոլոր վշտերի ու նեղությունների մեջ մխիթարվեցինք ձեր հավատով,^8 որովհետեւ հիմա մենք կյանք ենք
ունենում, երբ դուք հաստատ եք մնում Տիրոջով։ 9 Ինչպիսի՞ գոհություն կարող ենք մատուցել Աստծուն ձեզ համար, այն
ամբողջ ուրախության համար, որ ունեցանք Աստծու առաջ ձեզ համար։ 10 Գիշեր-ցերեկ թախանձագին աղոթում ենք,
որ կարողանանք տեսնել ձեր երեսը եւ լրացնենք այն, ինչ պակասում է ձեր հավատին։
(^11) Սակայն Աստված ինքը՝ մեր Հայրը, եւ մեր Տերը՝ Հիսուս Քրիստոսը, թող ուղղեն մեր ճանապարհը դեպի ձեզ։ 12 Եվ
Տերն ինքը թող աճեցնի եւ առատացնի ձեր սերը միմյանց եւ բոլորի հանդեպ, ինչպես որ մերն էլ՝ ձեր հանդեպ,^13 որպեսզի
ձեր սրտերը ամրապնդի, դարձնի անարատ սրբության մեջ, Աստծու՝ մեր Հոր առաջ, մեր Տեր Հիսուս Քրիստոսի
գալստյան ժամանակ՝ իր բոլոր սրբերով հանդերձ։

