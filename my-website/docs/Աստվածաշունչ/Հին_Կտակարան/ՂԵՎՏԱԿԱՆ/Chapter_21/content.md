
Քահանայության սրբությունը
(^1) Տերն ասաց Մովսեսին. «Խոսի՛ր Ահարոնի որդիների՝ քահանաների հետ եւ ասա՛ նրանց. “Թող անմաքուր չդառնան
իրենց հայրենակիցների մեջ՝ դիակի դիպչելով,^2 բացառությամբ մտերիմ ազգականի՝ հոր եւ մոր, որդու, դստեր եւ եղբոր,
(^3) նաեւ չամուսնացած կույս եւ իրենց մոտ ապրող քրոջ, որոնց դիակներին դիպչելով՝ անմաքուր չեն համարվի։ 4 Չպետք է
հանկարծակի անմաքուր դառնան ժողովրդի մեջ՝ պղծելով իրենց։ 5 Ի նշան սգի՝ իրենց գլուխը թող չածիլեն, մորուքների
ծայրերը չկտրեն եւ իրենց մարմնի վրա դաջվածքներ չանեն։ 6 Թող սուրբ լինեն իրենց Աստծու առջեւ եւ չարատավորեն
իրենց Աստծու անունը, որովհետեւ Տիրոջ զոհերը՝ իրենց Աստծու ընծաները, նրանք են մատուցում։ Նրանք սուրբ պետք
է լինեն։ 7 Քահանաները պոռնիկ կամ պղծված կին չպետք է առնեն։ Չպետք է առնեն նաեւ ամուսնուց բաժանված կին,
որովհետեւ քահանան սուրբ պետք է լինի Տիրոջ՝ իր Աստծու համար։ 8 Պետք է սուրբ պահի իրեն, որովհետեւ Տիրոջ՝ ձեր
Աստծու ընծաները նա է մատուցում։ Նա սուրբ պետք է լինի, քանզի ես՝ Տերս, որ սրբագործում եմ քահանաներին, սուրբ
եմ։ 9 Եթե քահանայի դուստրը պոռնկությամբ պղծվի, նա արատավորած կլինի իր հոր անունը. նա պետք է հրով այրվի։
(^10) Գլխին օծության յուղ ունեցող, պատմուճան հագնելու արժանացած եւ իր եղբայրների մեջ ավագ եղող քահանան, ի
նշան սգո, գլխարկը թող չհանի, իր հագուստները չպատառոտի,^11 վախճանված մարդուն չդիպչի, եթե նույնիսկ դա իր
հայրը կամ մայրն է, եւ իրեն չպղծի։ 12 Սրբարանից թող դուրս չգա, որպեսզի իր Աստծու սրբարանը չպղծի, որովհետեւ նա
իր վրա կրում է Աստծու օծության սուրբ յուղը։ Ես եմ Տերը։ 13 Նա կին թող առնի իր ցեղի միջից կույս մեկին։ 14 Այրի,
ամուսնալուծված կամ պոռնիկ կին չպիտի առնի, այլ իր ցեղի միջից մի կույս աղջիկ թող առնի որպես կին։ 15 Նա իր
սերունդը չպիտի պղծի, որովհետեւ ես եմ Տերը, որ սրբագործում եմ նրան»։
(^16) Տերն ասաց Մովսեսին. (^17) «Խոսի՛ր Ահարոնի հետ եւ ասա՛. “Եթե քո սերունդից եւ քո գալիք սերունդներից որեւէ մեկն
արատ ունենա, չպետք է քահանայագործի եւ իր Աստծուն տրված ընծաների զոհաբերությունն անի։ 18 Արատ ունեցող
որեւէ մարդ, լինի նա կաղ կամ կույր, քթատ կամ ականջատ,^19 ձեռքից կամ ոտքից հաշմանդամ,^20 կուզ կամ շիլ, աչքը
վնասված, քոս, քաղցկեղ կամ մեկ ամորձի ունեցող,^21 Ահարոն քահանայի սերնդից արատ ունեցող որեւէ մեկը թող
չմոտենա քո Աստծուն զոհ մատուցելու, որովհետեւ նա արատավոր է, թող չմերձենա Աստծու ընծաները մատուցելու։
(^22) Աստծու ընծաներն ամենասուրբ են, այդ սուրբ ընծաներից կարող է ուտել, (^23) բայց վարագույրին թող չմոտենա եւ
զոհասեղանին թող չդիպչի, որովհետեւ արատավոր է եւ Աստծու սրբարանը նա չպետք է պղծի, քանզի ես եմ Տերը, որ
սրբագործում եմ նրանց”»։
(^24) Եվ Մովսեսը խոսեց Ահարոնի, նրա որդիների ու Իսրայելի բոլոր որդիների հետ։
