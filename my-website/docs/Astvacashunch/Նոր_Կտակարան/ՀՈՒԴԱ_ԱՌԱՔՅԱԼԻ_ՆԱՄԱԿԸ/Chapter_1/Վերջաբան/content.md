
Ուղերձ եւ ողջույն
(^1) Երեցիցս՝ սիրելի Գայիոսին, որին սիրում եմ ճշմարտությամբ։
(^2) Սիրելի՛ս, աղոթում եմ քո բոլոր գործերի հաջողության եւ քո առողջության համար. այնպես, ինչպես քո հոգին է
հաջողության մեջ։


Գայիոսի հավատարմությունը
(^3) Շատ ուրախացա, երբ եղբայրները եկան եւ վկայեցին քո ճշմարտության մասին, թե ինչպե՛ս ես դու ընթանում
ճշմարտությամբ։
(^4) Չունեմ ավելի մեծ ուրախություն, քան այն, երբ լսում եմ, որ իմ որդիները ճշմարտությամբ են ընթանում։ 5 Սիրելի՛ս,
հավատարմությամբ ես գործում. ինչ անում ես եղբայրների համար, նույնն արա՛ նաեւ օտարների համար,^6 որոնք
վկայեցին քո սիրո մասին եկեղեցու առաջ։ Նրանց Աստծուն հաճելի ճանապարհի վրա դնելով՝ բարի գործ արած կլինես,
(^7) քանի որ նրանք Քրիստոսի անվան համար ճանապարհ ելան եւ ոչ մի օգնություն չստացան հեթանոսներից։ 8 Ուստի
մենք պարտավոր ենք ընդունել այդպիսիներին, որպեսզի գործակից լինենք ճշմարտությանը։
(^9) Եկեղեցուն գրել եմ. բայց Դիոտրեփեսը, որ իրեն մյուսներից առաջ է գցում, չի ընդունում մեզ։
(^10) Դրա համար, երբ գամ, պիտի հիշեցնեմ այն գործերը, որ նա արել է՝ չար խոսքերով մեզ զրպարտելով։ Եվ այսքանով
չգոհանալով՝ ոչ միայն ինքը չի ընդունում եղբայրներին, այլեւ արգելք է հանդիսանում ընդունողներին եւ այդպիսիներին
եկեղեցուց դուրս է հանում։
(^11) Սիրելի՛ս, մի՛ նմանվիր չարին, այլ բարուն. ով բարին է գործում, Աստծուց է. եւ ով չարիք է գործում, նա երբեք
Աստծուն չի տեսել։
(^12) Դեմետրիոսի մասին վկայում են բոլորը, եկեղեցին եւ ինքը՝ ճշմարտությունը. վկայում ենք նաեւ մենք, եւ դու գիտես,
որ մեր վկայությունը ճշմարիտ է։
(^13) Շատ բան ունեի քեզ գրելու, բայց չեմ ուզում գրել թղթով եւ թանաքով, (^14) քանի որ հույս ունեմ շուտով տեսնելու քեզ
եւ դեմ առ դեմ խոսելու։ 15 Խաղաղությո՜ւն քեզ։ Քեզ ողջունում են սիրելիները։ Ողջունի՛ր մեր սիրելիներին,
յուրաքանչյուրին՝ անվանապես։

