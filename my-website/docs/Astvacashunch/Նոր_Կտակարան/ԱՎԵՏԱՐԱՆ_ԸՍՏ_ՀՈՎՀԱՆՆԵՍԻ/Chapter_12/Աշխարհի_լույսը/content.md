
Օծում Բեթանիայում
( Մտթ. 26.6-13, Մրկ. 14.3-9)
(^1) Իսկ Հիսուսը Զատկից վեց օր առաջ եկավ Բեթանիա, որտեղ ապրում էր Ղազարոսը, եւ որին մեռելներից
հարություն էր տվել։ 2 Այնտեղ Հիսուսին ընթրիք տվեցին. սպասարկում էր Մարթան, իսկ Ղազարոսը նրա հետ սեղան
նստածներից մեկն էր։ 3 Իսկ Մարիամը, մի լիտր ազնիվ նարդոսի թանկարժեք յուղ վերցնելով, օծեց Հիսուսի ոտքերը եւ
իր մազերով սրբում էր նրա ոտքերը։ Տունը լցվեց յուղի բուրմունքով։ 4 Աշակերտներից մեկը՝ Հուդա Իսկարիովտացին,
որ մատնելու էր նրան, ասաց.^5 «Ինչո՞ւ այդ յուղը չվաճառվեց երեք հարյուր արծաթ դահեկանի եւ չտրվեց աղքատներին»։
(^6) Այս ասաց ոչ թե նրա համար, որ աղքատների համար էր հոգում, այլ որովհետեւ գող էր եւ գանձարկղն ինքն էր պահում,
եւ ինչ որ այնտեղ դրվում էր, ինքն էր վերցնում։ 7 Հիսուսն ասաց. «Հանգի՛ստ թողեք նրան, ինչ որ անում է, իմ թաղման
օրվա համար է։ 8 Աղքատներին ամեն ժամ ձեզ հետ ունեք. ինձ միշտ չեք ունենա ձեզ հետ»։
(^9) Երբ հրեաներից շատերն իմացան, որ նա այնտեղ է, եկան. ոչ միայն Հիսուսի պատճառով, այլ որպեսզի տեսնեն
նաեւ Ղազարոսին, որին մեռելներից հարություն էր տվել։ 10 Քահանայապետները որոշեցին Ղազարոսին էլ սպանել,
(^11) քանի որ շատերը հեռանում էին հրեաներից ու հավատում Հիսուսին։
( _Մտթ_. 21.1-11, _Մրկ_. 11.1-11, _Ղուկ_. 19.28-40)
(^12) Հաջորդ օրը ժողովրդի բազմությունը, որ Զատկի տոնին էր եկել, լսելով, թե Հիսուսը Երուսաղեմ է գալիս,
(^13) արմավենիների ճյուղեր վերցրեց եւ Հիսուսին ընդառաջ ելավ՝ աղաղակելով.
_«Օվսաննա՜ (եբր. Սաղ. 118.25),
օրհնյա՜լ լինես դու,
որ գալիս ես Տիրոջ անունով (Սաղ. 117(118).26),
ո՛վ թագավոր Իսրայելի»։_
(^14) Եվ Հիսուսը, մի էշ գտնելով, նստեց նրա վրա, ինչպես որ գրված է.
(^15) _«Մի՛ վախեցիր,
ո՛վ դուստրդ Սիոնի,
ահա քո թագավորը գալիս է՝
նստած մի էշի քուռակի վրա» (Զաք. 9.9)։_
(^16) Եվ նրա աշակերտներն սկզբում այս չհասկացան, բայց երբ Հիսուսը փառավորվեց, այն ժամանակ հիշեցին, որ այդ
նրա մասին էր գրված, եւ իրենք այդ էին արել նրան։ 17 Իսկ ժողովուրդը, որ նրա հետ էր, վկայում էր, որ Ղազարոսին հենց
գերեզմանից կանչեց ու նրան մեռելներից հարություն տվեց։ 18 Եվ դրա համար էլ նրան ընդառաջ ելավ ժողովուրդը,
որովհետեւ լսել էին, որ այդ նշաններն էր արել։ 19 Իսկ փարիսեցիները միմյանց ասում էին. «Տեսնո՞ւմ եք, որ ոչ մի օգուտ
չեք ստանում. ահավասիկ ամբողջ աշխարհը նրա հետեւից գնաց»։
(^20) Երուսաղեմ բարձրացածներից ոմանք հեթանոսներ էին, որոնք տոնին եկել էին երկրպագություն անելու։ 21 Նրանք
մոտեցան Փիլիպպոսին, որ Գալիլեայի Բեթսայիդա քաղաքից էր. աղաչում էին նրան ու ասում. «Տե՛ր, ուզում ենք
Հիսուսին տեսնել»։ 22 Փիլիպպոսը եկավ ու Անդրեասին ասաց։ Անդրեասը եւ Փիլիպպոսն էլ Հիսուսին ասացին։ 23 Եվ
Հիսուսը նրանց պատասխանեց՝ ասելով. «Հասավ ժամը, որ փառավորվի Մարդու Որդին։
(^24) Ճշմարիտ, ճշմարիտ եմ ասում ձեզ. եթե ցորենի հատիկը հողի մեջ ընկնելով չմեռնի, միայն հատիկն ինքը կմնա,
իսկ եթե մեռնի, բազում արդյունք կտա։ 25 Ով սիրում է իր անձը, պիտի կորցնի այն, իսկ ով այս աշխարհում իր անձն
ատում է, այն կպահի հավիտենական կյանքի համար։ 26 Եթե մեկն ինձ ծառայի, իմ հետեւից կգա, եւ որտեղ ես եմ, այնտեղ
կլինի եւ իմ ծառան. եթե մեկն ինձ ծառայի, նրան կպատվի իմ Հայրը։
(^27) Այժմ հոգիս խռովված է, եւ ի՞նչ ասեմ։ Հա՛յր, փրկի՛ր ինձ այս ժամից։ Բայց ես հենց այս բանի համար եմ եկել այս
ժամին։ 28 Հա՛յր, փառավորի՛ր քո որդուն»։ Երկնքից մի ձայն եկավ. «Փառավորեցի եւ դարձյալ կփառավորեմ»։ 29 Եվ
ժողովուրդը, որ կանգնած էր ու լսում էր, ասում էր՝ «Որոտմունք է լինում»։ Ոմանք էլ ասում էին. «Նրա հետ մի հրեշտակ
խոսեց»։ 30 Հիսուսը պատասխանեց ու ասաց. «Այս ձայնն ինձ համար չեկավ, այլ ձեզ համար։ 31 Հիմա է այս աշխարհի
դատաստանը, հիմա այս աշխարհի իշխանը դուրս պիտի նետվի։ 32 Բայց երբ ես բարձրանամ երկրից, ամենքին դեպի
ինձ կձգեմ»։ 33 Այս ասում էր նշելու համար, թե ի՛նչ մահով էր մեռնելու։ 34 Ժողովուրդը նրան պատասխանեց. «Օրենքից
լսել ենք, թե Քրիստոսը հավիտյան պիտի մնա, իսկ դու ինչպե՞ս ես ասում, թե Մարդու Որդին պետք է բարձրանա. ո՞վ է
այդ Մարդու Որդին»։ 35 Հիսուսը նրանց ասաց. «Մի փոքր ժամանակ եւս լույսը ձեզ հետ է. քայլե՛ք, քանի դեռ լույսն ունեք,
որպեսզի խավարը ձեզ չկլանի, քանի որ ով քայլում է խավարի մեջ, չի իմանում, թե ո՛ւր է գնում։ 36 Քանի դեռ լույսը ձեզ
հետ ունեք, հավատացե՛ք լույսին, որպեսզի լույսի որդիներ լինեք»։ Հիսուսն այս խոսեց ու գնաց, նրանցից թաքնվեց։


Հրեաների անհավատությունը
(^37) Այնքան նշաններ էր արել նրանց առաջ, բայց նրանք չէին հավատում նրան, (^38) որպեսզի իրականանար Եսայի
մարգարեի խոսքը, որ ասաց.
_«Տե՛ր, ո՞վ հավատաց մեր տված լուրին,
եւ Տիրոջ բազուկն ո՞ւմ հայտնվեց» (Ես. 53.1)։_
(^39) Եսային դարձյալ ասում է, թե ինչու չէին կարողանում հավատալ.
(^40) _«Նրանց աչքերը կուրացրեց
եւ նրանց սրտերը կարծրացրեց,
որպեսզի աչքերով չտեսնեն ու սրտերով չիմանան,
որ դարձի չգան եւ չբժշկվեն» (հմմտ. Ես. 6.10)։_
(^41) Եսային այս ասաց, որովհետեւ տեսավ նրա փառքն ու խոսեց նրա մասին։ 42 Այնուամենայնիվ, անգամ հրեա
իշխանավորներից շատերը հավատացին նրան, բայց փարիսեցիների պատճառով չէին հայտնում, որպեսզի
ժողովարանից դուրս չհանվեն.^43 քանի որ մարդկանցից տրված փառքն ավելի սիրեցին, քան Աստծուց տվածը։
(^44) Հիսուսն աղաղակում էր ու ասում. «Ով ինձ է հավատում, ինձ չէ, որ հավատում է, այլ նրան, որ ինձ ուղարկեց։ 45 Եվ
ով ինձ է տեսնում, տեսնում է նրան, որ ինձ ուղարկեց։ 46 Ես որպես լույս եկա աշխարհ, որպեսզի ամեն ոք, որ հավատում
է ինձ, խավարում չմնա։ 47 Եվ եթե մեկը լսի իմ խոսքերը եւ չպահի դրանք, ես նրան չեմ դատապարտի, քանի որ աշխարհը
դատապարտելու չեկա, այլ փրկելու։ 48 Ով անարգում է ինձ ու իմ խոսքերը չի ընդունում, կա մեկը, որ դատելու է նրան.
այն խոսքը, որ ես խոսեցի, դա՛ պիտի դատապարտի նրան վերջին օրը։ 49 Քանզի ես ինքս ինձնից չխոսեցի, այլ Հայրը, որ
ինձ ուղարկեց, նա՛ ինձ պատվիրեց, թե ի՛նչ պիտի ասեմ եւ ի՛նչ պիտի խոսեմ։ 50 Եվ գիտեմ, որ այն պատվիրանը
հավիտենական կյանք է։ Այժմ ինչ որ ես խոսում եմ, այնպես եմ խոսում, ինչպես Հայրն ասաց ինձ»։
