
Տիրոջ խոսքը Զաքարիային
(^1) Դարեհ արքայի երկրորդ տարում՝ ութերորդ ամսին, Տիրոջ խոսքը եղավ Ադդովի որդու՝ Բարաքիայի որդուն՝
Զաքարիա մարգարեին, եւ ասաց.^2 «Տերը մեծ ցասումով բարկացավ ձեր հայրերի վրա։ 3 Կասես նրանց. “Այսպես է ասում
Ամենակալ Տերը. “Դարձե՛ք դեպի ինձ,- ասում է Զորությունների Տերը,- եւ կդառնամ դեպի ձեզ,- ասում է
Զորությունների Տերը։- 4 Մի՛ եղեք ձեր հայրերի նման, որոնց սաստիկ հանդիմանում էին նախկին մարգարեները եւ
ասում. “Այսպես է ասում Ամենակալ Տերը. “Դարձե՛ք ձեր բոլոր չար ճանապարհներից եւ ձեր չար ընթացքից”։ Բայց
չլսեցին ու չանսացին ինձ լսելու,- ասում է Տերը։ 5 Ո՞ւր են ձեր հայրերն ու մարգարեները, մի՞թե հավիտյան պիտի ապրեն։
(^6) Բայց իմ խոսքերը եւ իմ օրենքներն ընդունե՛ք, որոնք ես իմ Հոգով հրամայում եմ իմ ծառա մարգարեներին, որ հասան
ձեր հայրերին”։ Պատասխան տվեցին եւ ասացին. “Ինչպես որ Ամենակալ Տերը սահմանեց մեզ անել ըստ մեր
ճանապարհների եւ ըստ մեր ընթացքի, նույնպես արեց եւ մեզ համար”»։
ա. Ձիերի տեսիլքը
(^7) Տասնմեկերորդ ամսվա քսանչորսին, որ նույն Արացն է, Դարեհի երկրորդ տարում, Տիրոջ խոսքը եղավ Ադդովի
որդու՝ Բարաքիայի որդուն՝ Զաքարիա մարգարեին, եւ ասաց.^8 «Գիշերվա տեսիլքի մեջ տեսա. ահա մի մարդ՝ աշխետ ձի
հեծած, կանգնած էր երկու անտառախիտ լեռների միջեւ, եւ նրա հետեւում՝ աշխետ, բծավոր ու սպիտակ ձիեր»։ 9 Եվ
ասացի. «Ի՞նչ են դրանք, տե՛ր»։ Հրեշտակը, որ խոսում էր ինձ հետ, ասաց ինձ. «Ես քեզ ցույց կտամ՝ ի՛նչ են դրանք»։
(^10) Պատասխան տվեց այն մարդը, որ կանգնած էր լեռների միջեւ, եւ ասաց ինձ. «Դրանք են, որոնց Տերն ուղարկեց շրջելու
երկրով մեկ»։ 11 Պատասխան տվեցին Տիրոջ հրեշտակին, որ կանգնած էր լեռների միջեւ, եւ ասացին. «Շրջեցինք ողջ
երկրով մեկ, եւ ահա ողջ երկիրը բնակեցված ու հանդարտ է»։ 12 Պատասխան տվեց հրեշտակը եւ ասաց. «Ամենակա՛լ
Տեր, մինչեւ ե՞րբ չես ողորմելու Երուսաղեմին եւ Հուդայի քաղաքներին, որոնց անտեսեցիր այս յոթանասուն
տարիներին»։ 13 Եվ Ամենակալ Տերը պատասխան տվեց հրեշտակին, որ ինձ բարության խոսքեր եւ մխիթարության
խոսքեր էր ասում։ 14 Եվ հրեշտակը, որ խոսում էր ինձ հետ, ասաց ինձ.
_«Աղաղակի՛ր եւ ասա՛.
Այսպես է ասում Ամենակալ Տերը.
“Ամբողջովին մեծ նախանձախնդրությամբ լցվեցի
Երուսաղեմի եւ Սիոնի համար_
(^15) _եւ սաստիկ բարկությամբ եմ բարկացած այն ազգերի վրա,
որ միասին հարձակվեցին նրանց վրա։
Քանի որ ես փոքր-ինչ բարկացել էի նրանց վրա,
բայց նրանք միասին հարձակվեցին չարիքի համար”։_
(^16) _Դրա համար այսպես է ասում Տերը.
“Կդառնամ դեպի Երուսաղեմը գթությամբ,
եւ իմ տունը վերստին կշինվի,-
ասում է Ամենակալ Տերը.
վերստին սահման կգծվի Երուսաղեմի համար”»։_
(^17) _Եվ հրեշտակը, որ խոսում էր ինձ հետ, ասաց ինձ.
«Աղաղակի՛ր եւ ասա՛.
Այսպես է ասում Ամենակալ Տերը. “Քաղաքները դարձյալ կլցվեն բարիքներով.
եւ Տերը ողորմելու է Սիոնին եւ վերստին ընտրելու է Երուսաղեմը”»։_
