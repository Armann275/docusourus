
Ուղերձ եւ ողջույն
(^1) Պողոսը եւ Տիմոթեոսը՝ Հիսուս Քրիստոսի ծառաները, Քրիստոս Հիսուսով բոլոր սրբերին, որ Փիլիպեի կողմերում
են, եպիսկոպոսներով ու սարկավագներով հանդերձ։ 2 Շնո՜րհ ձեզ եւ խաղաղությո՜ւն մեր Հայր Աստծուց եւ Տեր Հիսուս
Քրիստոսից։
(^3) Գոհություն եմ հայտնում իմ Աստծուն ամեն անգամ ձեզ հիշելիս։ Ամեն անգամ իմ բոլոր խնդրանքների մեջ
(^4) ուրախությամբ աղոթում եմ ձեր բոլորի համար, (^5) որովհետեւ առաջին օրվանից մինչեւ այժմ մասնակցեցիք
ավետարանելու գործին։ 6 Վստահ եմ, որ Ով բարի գործերի սկիզբը դրեց ձեր մեջ, ավարտին կհասցնի մինչեւ Հիսուս
Քրիստոսի օրը։ 7 Իրավունք ունեմ ձեր բոլորի մասին այդպես մտածելու, որովհետեւ ձեզ ունեմ իմ սրտում. դուք բոլորդ
էլ մասնակից եղաք ինձ տրված շնորհին՝ թե՛ իմ կապանքների մեջ եւ թե՛ Ավետարանի պաշտպանության ու
հաստատման ժամանակ։ 8 Աստված է իմ վկան, թե ինչպե՜ս եմ կարոտել ձեզ ամենքիդ Քրիստոս Հիսուսի գորովով։
(^9) Աղոթում եմ, որ ձեր սերն ավելի ու ավելի աճի գիտությամբ եւ կատարյալ դատողությամբ, (^10) որպեսզի դուք ընտրեք
լավը եւ հաստատուն ու անսայթաք մնաք Քրիստոսի օրվա համար՝ 11 լցված արդարության պտուղներով, որ ձեռք են
բերվում Հիսուս Քրիստոսի միջոցով Աստծու փառքի ու գովերգության համար։
(^12) Ուզում եմ, որ գիտենաք, եղբայրնե՛ր, թե ինչ որ ինձ պատահեց, ավելի ու ավելի նպաստեց Ավետարանի
տարածմանը,^13 պալատում եւ ամենուրեք բոլորն իմացան, որ Քրիստոսի համար եմ կապանքների մեջ։ 14 Նաեւ Տիրոջը
միացած շատ եղբայրներ՝ քաջալերված իմ կապանքներով, ավելի համարձակվեցին առանց երկյուղի քարոզելու Աստծու
խոսքը։ 15 Ոմանք նախանձի ու հակառակության համար են Քրիստոսին քարոզում, իսկ ոմանք՝ բարի մտադրությամբ։
(^16) Սրանք սիրուց մղված են քարոզում, որովհետեւ գիտեն, որ Ավետարանի պաշտպանության համար եմ կապանքների


մեջ մնում։ 17 Իսկ նրանք Քրիստոսին են քարոզում հակառակասիրությունից մղված եւ ոչ թե մաքուր սրտով, որովհետեւ
կարծում են, թե այդ ձեւով նեղություններ են ավելացնում կապանքներիս վրա։ 18 Բայց ի՞նչ կարեւոր է. ինչ ձեւով էլ լինի՝
պատրվակով թե ճշմարտությամբ, Քրիստոսն է քարոզվում, եւ ես սրա համար ուրախ եմ, ուրախ էլ պիտի մնամ.

(^19) որովհետեւ գիտեմ, որ դա ծառայելու է իմ փրկությանը՝ ձեր աղոթքների շնորհիվ եւ Հիսուս Քրիստոսի Հոգու
օգնությամբ։ 20 Այնպիսի ակնկալիք ու հույս ունեմ, որ ամոթով չեմ մնալու։ Ավելին, կատարյալ վստահությամբ, ինչպես
միշտ, նաեւ այժմ մեծարվելու է Քրիստոսն իմ մարմնի մեջ՝ թե՛ իմ ապրելով եւ թե՛ մեռնելով։ 21 Արդարեւ, ինձ համար կյանքը
Քրիստոսն է, եւ մեռնելը՝ շահ։ 22 Իսկ եթե այս մարմնավոր կյանքը նշանակում է ինձ համար պտղաբեր գործ, ապա
չգիտեմ, թե ո՛րն ընտրեմ։ 23 Ճնշված եմ երկուսից էլ. մի կողմից՝ ցանկանում եմ այս մարմնից ելնել եւ Քրիստոսի հետ լինել,
որ ավելի նախընտրելի է,^24 բայց մյուս կողմից՝ անհրաժեշտ է ձեզ, որ ես մնամ այս մարմնի մեջ։ 25 Եվ համոզված եմ ու
գիտեմ, որ մնալու եւ ապրելու եմ բոլորիդ համար, որ զարգանաք եւ ուրախ լինեք ձեր հավատի մեջ,^26 որպեսզի երբ
հաջորդ անգամ ձեզ մոտ գամ, իմ նկատմամբ ունեցած ձեր պարծանքն ավելանա Քրիստոս Հիսուսով։
(^27) Միայն թե Ավետարանին վայել ձեւո՛վ ապրեք, որպեսզի ձեզ տեսնելու գամ կամ թե հեռու լինեմ, լսեմ ձեր մասին,
որ հաստատուն եք մնում մե՛կ հոգով եւ միաշունչ պայքարում եք Ավետարանի հավատի համար։ 28 Երբեք մի՛ վախեցեք
հակառակորդներից. այդ հակառակությունն ապացույցն է նրանց կորստյան եւ ձեր փրկության։ 29 Եվ դա Աստծուց է,
որովհետեւ ձեզ շնորհ տրվեց, որպեսզի ոչ միայն հավատաք Քրիստոսին, այլեւ նրա համար չարչարվեք՝ 30 մղելով նույն
պատերազմը, որ ես եմ մղում, ինչպես անցյալում տեսաք եւ այժմ էլ լսում եք։
