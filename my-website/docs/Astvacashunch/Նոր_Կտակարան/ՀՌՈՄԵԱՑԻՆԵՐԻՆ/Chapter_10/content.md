
Հավատի եւ Օրենքի հակադրությունը
(^1) Եղբայրնե՛ր, իմ սրտի փափագը եւ աղոթքն առ Աստված նրանց համար են, որպեսզի փրկվեն։ 2 Նրանց համար
վկայում եմ, որ Աստծու հանդեպ նախանձախնդրություն ունեն, սակայն անգիտությամբ,^3 որովհետեւ նրանք
անգիտանալով Աստծու արդարութունը եւ փորձելով հաստատել իրենց արդարությունը՝ Աստծու արդարությանը
չհնազանդվեցին։ 4 Օրենքի վախճանը Քրիստոսն է՝ բոլոր հավատացյալների արդարացման համար։


Փրկություն բոլորին
(^5) Մովսեսն Օրենքից եկող արդարության մասին գրում է. _«Ով գործադրի, նրանով կփրկվի»_ (Ղեւտ. 18.5)։ 6 Իսկ
հավատից եկող արդարության մասին այսպես է ասում. _«Մի՛ ասա քո սրտում՝ ո՞վ է երկինք ելնելու»,_ այսինքն՝ Քրիստոսին
իջեցնելու։ 7 Կամ՝ _«Ո՞վ է անդունդ իջնելու»,_ այսինքն՝ Քրիստոսին մեռելներից վեր հանելու։ 8 Իսկ ի՞նչ է ասում Սուրբ
Գիրքը.
_«Խոսքը չափազանց մոտ է քեզ,
քո բերանում եւ քո սրտում է» (հմմտ. Բ Օր. 30.12-14),_
այսինքն՝ հավատի խոսքը, որը քարոզում ենք.^9 որովհետեւ, եթե քո բերանով Հիսուսին Տեր խոստովանես եւ քո
սրտում հավատաս, որ Աստված նրան հարություն տվեց մեռելներից, կփրկվես։ 10 Որովհետեւ սրտով հավատում ենք
արդարանալու համար եւ բերանով խոստովանում ենք փրկության համար,^11 քանի որ Սուրբ Գիրքն ասում է. _«Ամեն ոք,
որ հավատա նրան, չի ամաչելու»_ (Ես. 28.16)։ 12 Խտրություն չկա հրեայի ու հեթանոսի միջեւ, որովհետեւ նույնն է բոլորի
Տերը, ձեռնահաս բոլոր նրանց հանդեպ, ովքեր կանչում են իրեն։ 13 Քանի որ _«Ամեն ոք, ով կանչի Տիրոջ անունը, կփրկվի»_
(Հվլ. 2.32ա)։
(^14) Բայց ինչպե՞ս կկանչեին նրան, ում չհավատացին. կամ ինչպե՞ս կհավատային նրան, ում մասին չլսեցին. կամ
ինչպե՞ս կլսեին առանց որեւէ մեկի քարոզելու.^15 կամ ինչպե՞ս կքարոզեին, եթե չառաքվեցին։ Ինչպես որ գրված է. _«Որքա՜ն
գեղեցիկ են ոտքերն ավետարանիչների, որ խաղաղության ու բարության ավետիսն են տալիս»_ (հմմտ. Ես. 52.7)։
(^16) Բայց ոչ բոլորը հնազանդ եղան ավետարանին։ Եսային ասում է. «Տե՛ր, ո՞վ հավատաց մեր քարոզությանը»։
(^17) Հավատը, ուրեմն, քարոզությունը լսելուց է, եւ քարոզությունը՝ Քրիստոսի խոսքից։ 18 Բայց հարցնում եմ. «Մի՞թե
չլսեցին, մանավանդ որ
_“ողջ երկրով մեկ տարածվեց նրանց ձայնը,
եւ աշխարհի ծայրերը՝ նրանց խոսքը” (Սաղ. 18(19).5)»։_
(^19) Բայց հարցնում եմ. «Մի՞թե Իսրայելը չիմացավ։ Նախ՝ Մովսեսն ասում է.
_“Ես ձեր նախանձը գրգռելու եմ մի ժողովրդով, որ ժողովուրդ չէ,
եւ անմիտ մի ազգով ձեզ կսկիծ եմ պատճառելու” (Բ Օր. 32.21)»։_
(^20) Իսկ Եսային համարձակվում է եւ ասում.
_«Ինձ գտան նրանք, ովքեր ինձ չէին փնտրում,
հայտնվեցի նրանց, ովքեր ինձ չէին հարցնում» (Ես. 65.1)։_
(^21) Բայց Իսրայելի մասին ասում է. «Ամբողջ օրը ձեռքերս երկարեցի անհնազանդ ու խռովարար մի ժողովրդի»։
