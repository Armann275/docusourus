
Հուդան եւ Թամարը
(^1) Այդ ժամանակ Հուդան հեռացավ իր եղբայրներից եւ եկավ Իրաս անունով ոդողոմացի մի մարդու մոտ։ 2 Հուդան
այնտեղ տեսավ Շավա անունով մի քանանացու դստերը։ Նրան կին առավ եւ մերձեցավ նրան։ 3 Նա հղիացավ, որդի
ծնեց եւ նրան անվանեց Էր։ 4 Կրկին հղիացավ, ծնեց որդի եւ նրան անվանեց Օնան։ 5 Մի որդի էլ ծնեց եւ նրան անվանեց
Սելովմ։ Նա Քասբիում էր, երբ նրանց ծնեց։ 6 Հուդան իր անդրանիկ որդու՝ Էրի համար կին առավ, որի անունը Թամար
էր։ 7 Հուդայի անդրանիկը՝ Էրը, մեղավոր գտնվեց Տիրոջ առջեւ, եւ Աստված սպանեց նրան։ 8 Այդ ժամանակ Հուդան
ասաց Օնանին. «Մտի՛ր քո եղբոր կնոջ մոտ, ամուսնացի՛ր նրա հետ եւ քո եղբորը ժառա՛նգ հասցրու»։ 9 Քանի որ զավակն
իրենը չէր լինելու, Օնանն իր եղբոր կնոջ հետ մերձենալիս սերմը թափեց գետնին, որպեսզի ժառանգ չթողնի իր եղբորը։
(^10) Եվ քանի որ Օնանի արածն Աստված չար համարեց, ուստի նրան էլ սպանեց։ 11 Եվ Հուդան ասաց իր հարսին՝
Թամարին. «Այրի՛ մնա քո հոր տանը, մինչեւ որ իմ որդի Սելովմը մեծանա»։ Հուդան վախենում էր, որ նա էլ կմեռնի իր
եղբայրների պես։ Թամարը գնաց ու մնաց իր հոր տանը։
(^12) Շատ օրեր անցան, եւ Հուդայի կինը՝ Շավայի դուստրը, մեռավ։ Հուդան սգից դուրս գալուց հետո իր ոդողոմացի
հովիվ Իրասի հետ գնաց Թամնա՝ իր ոչխարները խուզելու։ 13 Այդ մասին հայտնեցին Թամարին՝ նրա հարսին՝ ասելով.
«Ահա քո սկեսրայրը գալիս է Թամնա՝ իր ոչխարները խուզելու»։ 14 Թամարն իր վրայից հանեց այրիության զգեստները,
քող նետեց երեսին, զարդարվեց ու նստեց Ենանի դարպասների մոտ՝ Թամնա տանող ճանապարհի վրա, որովհետեւ
տեսավ, որ Սելովմը մեծացել է, բայց Հուդան իրեն կնության չի տալիս նրան։ 15 Երբ Հուդան տեսավ նրան, կարծեց, թե
պոռնիկ է, որովհետեւ նա երեսը ծածկել էր, եւ նրան չճանաչեց։ 16 Իր ճանապարհը թեքելով դեպի նա՝ ասաց. «Թո՛ւյլ տուր՝
կենակցեմ քեզ հետ», որովհետեւ չճանաչեց, որ իր հարսն է։ Եվ նա ասաց. «Ի՞նչ կտաս ինձ, որ կենակցես ինձ հետ»։ 17 Նա
պատասխանեց. «Քեզ իմ հոտի այծերից մի ուլ կուղարկեմ»։ Իսկ նա ասաց. «Միայն եթե մինչեւ ուղարկելդ գրավ տաս»։
(^18) Նա ասաց. «Ի՞նչ գրավ տամ քեզ»։ Եվ նա ասաց. «Մատանիդ, գինդդ եւ այն գավազանը, որ քո ձեռքին է»։ Եվ կենակցեց
նրա հետ՝ նրան հղի թողնելով։ 19 Ապա վեր կացավ գնաց։ Իսկ Թամարը իր վրայից հանեց քողը եւ հագավ այրիության
զգեստը։ 20 Հուդան իր ոդողոմացի հովվի միջոցով մի ուլ ուղարկեց, որպեսզի այդ կնոջից հետ ստանա գրավը, բայց
հովիվը չգտավ նրան։ 21 Տեղի մարդկանց հարցրեց. «Որտե՞ղ է այն պոռնիկը, որ Ենանում էր, ճանապարհի վրա»։ Նրանք
պատասխանեցին. «Այստեղ որեւէ պոռնիկ չի եղել»։ 22 Վերադառնալով Հուդայի մոտ՝ նա ասաց. «Նրան չգտա։ Տեղի
մարդիկ էլ ասացին. “Այստեղ պոռնիկ չկա”»։ 23 Հուդան ասաց. «Դրանք թող մնան, միայն թե ծաղրի չենթարկվենք։ Ես
ուլն ուղարկեցի, բայց դու նրան չգտար»։
(^24) Երեք ամիս հետո Հուդային հայտնեցին. «Քո հարսը՝ Թամարը, պոռնկացել է եւ հղիացել»։ Հուդան ասաց. «Դո՛ւրս
հանեք նրան, թող այրվի»։ 25 Մինչ նրան տանում էին, Թամարը մարդ ուղարկեց իր սկեսրայրի մոտ՝ ասելով. «Ես հղիացել
եմ այն տղամարդուց, որին պատկանում են այս գրավները»։ Եվ ավելացրեց. «Ճանաչի՛ր, ո՞ւմն են այս մատանին, գինդը
եւ գավազանը»։ 26 Հուդան ճանաչեց դրանք ու ասաց. «Նա ավելի արդար է, քան ես, որովհետեւ նրան իմ որդի Սելովմին
կնության չտվեցի»։ Եվ այլեւս նրա հետ չկենակցեց։ 27 Երբ եկավ ծննդաբերելու ժամանակը, նրա որովայնում երկու
զավակներ կային։ 28 Ծննդաբերության պահին մեկը դուրս հանեց իր ձեռքը։ Մանկաբարձը նրա ձեռքին կարմիր թել
կապեց ու ասաց. «Սա առաջինը դուրս կգա»։ 29 Երբ սա ձեռքը հետ տարավ, անմիջապես դուրս եկավ նրա եղբայրը։


Մանկաբարձն ասաց. «Ինչպե՞ս, քո՞ շնորհիվ ճեղքվեց պատնեշը»։ Եվ նրան անվանեց Փարես։ 30 Ապա դուրս եկավ նրա
եղբայրը, որի ձեռքին կարմիր թելն էր կապված, եւ նրան անվանեց Զարա։
