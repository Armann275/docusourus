
(^1) _Գոհությո՛ւն մատուցեք Տիրոջը,
Փառաբանե՛ք նրա անունը,
Հեթանոսներին պատմե՛ք նրա գործերը։_
(^2) _Օրհնե՛ք եւ սաղմո՛ս երգեք նրան.
Պատմե՛ք նրա բոլոր սքանչելիքները_
(^3) _Եվ պարծեցե՛ք նրա սուրբ անունով։
Թող ուրախ լինեն սրտերը նրանց,_


_Ովքեր Տիրոջն են փնտրում։_

(^4) _Փնտրե՛ք Տիրոջը եւ հզո՛ր եղեք,
Ամեն ժամ նրա երե՛սը փնտրեք։_
(^5) _Հիշե՛ք նրա ստեղծած սքանչելիքները,
Հրաշքներն ու իր բերանի իրավունքները։_
(^6) _Աբրահամի՛ սերունդ, ծառաներն եք նրա,
Հակոբի՛ որդիներ, ընտրյալներն եք նրա։_
(^7) _Նա ինքն է Տերը՝ մեր Աստվածը.
Նրա իրավունքները ողջ երկրում են։_
(^8) _Հիշեց իր հավիտենական ուխտը
Եվ իր խոսքը, որ պատվիրեց մինչեւ հազար տարի։_
(^9) _Ուխտը, որ կնքեց Աբրահամի հետ
Եվ իր երդումը՝ Իսահակի հետ։_
(^10) _Իր հրամանը հաստատեց Հակոբի համար
Եվ իր հավիտենական ուխտը՝ Իսրայելի համար։_
(^11) _Ասաց. «Ձեզ կտամ Քանանի երկիրը՝
Իբրեւ բաժին ձեր ժառանգության»։_
(^12) _Երբ քիչ էին նրանք թվով, նվազ եւ պանդուխտ այնտեղ,_
(^13) _Անցնում էին մի ցեղից մյուս ցեղի մոտ,
Մի թագավորությունից՝ մեկ այլ ժողովրդի մոտ։_
(^14) _Չթողեց մարդկանց, որ ճնշեն նրանց,
Թագավորներին կշտամբեց նրանց համար._
(^15) _Ասաց. «Մի՛ մոտեցեք իմ օծյալներին
Եվ մի՛ մեղանչեք մարգարեներիս դեմ»։_
(^16) _Նրանց երկիրը սովի մատնեց
Եվ սպառեց հացի ողջ պաշարը։_
(^17) _Մարդ ուղարկեց նրանց առջեւից.
Հովսեփը ստրկության վաճառվեց։_
(^18) _Նրա ոտքերը կապանքներով նեղեցին
Եվ նրա անձը երկաթով պնդեցին,_
(^19) _Մինչեւ նրա խոսքը կատարվեց,
Եվ Տիրոջ խոսքը փորձեց նրան։_
(^20) _Թագավորը մարդ ուղարկեց եւ արձակեց նրան.
Ժողովրդի իշխանը ազատեց նրան,_
(^21) _Իր տան վրա տեր կարգեց նրան,
Իշխան՝ իր ամբողջ ունեցվածքի վրա՝_
(^22) _Խրատելու նրանց իշխաններին ըստ իր կամքի
Եվ նրանց ծերերին իմաստություն ուսուցանելու։_
(^23) _Իսրայելը մտավ Եգիպտոս.
Հակոբը պանդուխտ եղավ Քամի երկրում։_
(^24) _Չափազանց աճեցրեց իր ժողովրդին
Եվ նրան իր թշնամիներից ավելի զորացրեց։_
(^25) _Նրանց սիրտը շրջեց, որ իր ժողովրդին ատեն
Եվ իր ծառաների դեմ նենգությամբ վարվեն։_
(^26) _Ուղարկեց իր ծառա Մովսեսին
Եվ իր ընտրյալ Ահարոնին՝_
(^27) _Նրանց տալով իր նշանների
Եվ հրաշքների խոսքը Քամի երկրում։_
(^28) _Ուղարկեց խավար եւ խավարեցրեց նրանց,
Որովհետեւ դառնացրին իր խոսքը։_
(^29) _Արյուն դարձրեց նրանց գետերը
Եվ սպանեց նրանց բոլոր ձկները։_
(^30) _Գորտերը եռացին նրանց երկրում,
Նաեւ նրանց թագավորների շտեմարանների մեջ։_
(^31) _Հրամայեց, եւ շնաճանճեր ու մժեղներ եկան
Նրանց ողջ սահմաններին։_
(^32) _Նրանց անձրեւները փոխեց կարկուտի,
Եվ նրանց երկրում հուր բորբոքվեց։_
(^33) _Հարվածեց նրանց այգիներին ու թզենիներին
Եվ փշրեց նրանց սահմանների բոլոր ծառերը։_
(^34) _Հրամայեց, եւ եկան
Անհամար մորեխներ եւ խառնիճներ։_
(^35) _Կերավ նրանց երկրի ողջ խոտը,
Սպառվեց նրանց դաշտերի ողջ պտուղը։_
(^36) _Հարվածեց եգիպտացիների բոլոր առաջնեկներին՝
Նրանց ողջ վաստակի երախայրիքը։_
(^37) _Նրանց հանեց ոսկով եւ արծաթով,
Եվ նրանց ազգի մեջ հիվանդ չկար։_
(^38) _Ուրախացավ Եգիպտոսը նրանց դուրս գալուց,
Որովհետեւ Տիրոջ ահն ընկել էր նրանց վրա։_


(^39) _Հովանու համար ամպ սփռեց ցերեկը,
Իսկ գիշերը հրով լույս տվեց նրանց։_
(^40) _Խնդրեցին, եւ լորամարգիներ եկան,
Եվ հագեցրեց նրանց երկնքի հացով,_
(^41) _Հարվածեց ժայռին, եւ ջրեր բխեցին,
Ու գետեր հոսեցին անապատի մեջ։_
(^42) _Հիշեց իր սուրբ խոսքը, որ տվել էր իր ծառա Աբրահամին։_
(^43) _Իր ժողովրդին ցնծությամբ հանեց
Եվ ուրախությամբ՝ իր ընտրյալներին._
(^44) _Նրանց տվեց հեթանոսների գավառները
Եվ ժողովուրդների վաստակի ժառանգ դարձրեց,_
(^45) _Որպեսզի պահեն նրա վկայությունները
Եվ գործադրեն նրա օրենքները։_
