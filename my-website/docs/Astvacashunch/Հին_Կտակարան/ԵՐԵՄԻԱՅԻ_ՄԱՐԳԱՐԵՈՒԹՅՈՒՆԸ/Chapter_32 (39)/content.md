
Երեմիան արգելափակված է Սեդեկիայի ապարանքում
(^1) Այս է այն խոսքը, որ Հուդայի Սեդեկիա արքայի տասներորդ տարում, այն է՝ բաբելացիների Նաբուքոդոնոսոր
արքայի տասնութերորդ տարում, Տերն ուղղեց Երեմիային։ 2 Այն ժամանակ բաբելացիների արքայի զորքը պաշարել էր
Երուսաղեմը, իսկ Երեմիա մարգարեն կալանավորված էր Հուդայի թագավորի ապարանքի բանտի սրահում,^3 որտեղ
Սեդեկիա արքան արգելափակել էր նրան՝ ասելով. «Դու ինչո՞ւ ես մարգարեություն անում եւ ասում, թե այսպես է ասում
Տերը՝ “Ահավասիկ ես այս քաղաքը բաբելացիների թագավորի ձեռքը պիտի հանձնեմ, նա պիտի վերցնի դա,^4 եւ Հուդայի
Սեդեկիա արքան չպիտի փրկվի քաղդեացիների ձեռքից, պիտի անպայման մատնվի բաբելացիների թագավորի ձեռքը,
դեմառդեմ պիտի խոսի նրա հետ, եւ իր աչքերը պիտի տեսնեն նրա աչքերը։ 5 Սեդեկիան պիտի մտնի Բաբելոն եւ պիտի
նստի այնտեղ, մինչեւ որ այցելության գամ իրեն,- ասում է Տերը.- ինչո՞ւ եք մարտնչում քաղդեացիների դեմ, որից ոչ մի
հաջողություն չեք ունենալու”»։
(^6) Տերը, խոսքն ուղղելով Երեմիային, ասում է. (^7) «Ահա քո հորեղբայր Սելովմի որդի Անամայելը քեզ մոտ է գալու եւ
ասելու. “Դու քեզ համար գնի՛ր իմ ագարակը, որը գտնվում է Անաթովթում, որովհետեւ ազգակցության կարգով
պատշաճ է, որ այն դո՛ւ առնես որպես սեփականություն”»։
(^8) Իմ հորեղբայր Սելովմի որդի Անամայելը Տիրոջ խոսքի համաձայն ինձ մոտ՝ բանտի սրահը, եկավ եւ ասաց ինձ.
«Գնի՛ր իմ ագարակը, որը գտնվում է Անաթովթում՝ Բենիամինի երկրում, որովհետեւ քեզ է հարմար ձեռք բերել այդ
ժառանգությունը, քանզի ավագը դու ես»։
Այն ժամանակ ես հասկացա, որ դա Տիրոջ խոսքն է,^9 եւ իմ հորեղբոր որդի Անամայելից գնեցի ագարակը, որն
Անաթովթում է։ Նրա համար կշռեցի յոթ սիկղ արծաթ եւ տասն արծաթադրամ.^10 մուրհակ գրեցի ու կնքեցի, վկաներ
դրեցի եւ արծաթը կշեռքով կշռեցի։ 11 Ապա, ըստ հրամանի ու իրավունքի, վերցրի սեփականության մասին կնքված
մուրհակն ու չկնքվածը 12 եւ սեփականության մասին մուրհակն իմ հորեղբոր որդի Անամայելի ներկայությամբ՝ այնտեղ
գտնվողների աչքի առաջ, տվեցի Մաասի որդի Ներիայի որդի Բարուքին։ Բանտի սրահում նստած բոլոր հրեաների
առաջ նրանք ստորագրեցին սեփականության մասին մուրհակը։ 13 Ու նրանց առաջ պատվիրեցի Բարուքին՝ ասելով.
(^14) «Այսպես է ասում Ամենակալ Տերը՝ Իսրայելի Աստվածը. “Վերցրո՛ւ այդ մուրհակները, սեփականության մասին
կնքված մուրհակը ու չկնքված մուրհակը եւ դի՛ր խեցե ամանի մեջ, որ պահպանվեն բազում օրեր”։
(^15) Այսպես է ասում Ամենակալ Տերը՝ Իսրայելի Աստվածը. “Այս երկրի մեջ տները, ագարակներն ու այգիները նորից
պիտի գնվեն”»։
(^16) Երբ սեփականության մասին մուրհակը հանձնեցի Ներիայի որդի Բարուքին, աղոթեցի Տիրոջը եւ ասացի.
(^17) «Տե՛ր, Աստվա՛ծ, քո մեծ զորությամբ եւ քո հաղթ բազկով դու ստեղծեցիր երկինքն ու երկիրը. չկա ոչ մի բան, որ
կարողանա թաքնվել քեզնից։ 18 Հազարավոր սերունդների ողորմածություն ես անում եւ հայրերի մեղքերի պատիժը
նրանցից հետո հատուցում ես նրանց որդիներին։ Մե՛ծ եւ հզո՛ր Աստված, քո անունը Զորությունների Տեր է,
(^19) խորհուրդներով մեծ ես եւ գործերով՝ զորավոր։ Ո՛վ դու Ամենակալ, մեծանուն Տեր, քո աչքերը բաց են մարդկանց
որդիների բոլոր ճանապարհների վրա՝ յուրաքանչյուրին հատուցելու ըստ իր ճանապարհի եւ ըստ իր գործերի
արդյունքի։
(^20) Դու հրաշքներ ու սքանչելիքներ կատարեցիր եգիպտացիների երկրում, նաեւ մինչեւ այժմ՝ Իսրայելում ու ողջ
աշխարհի մարդկանց մեջ, քեզ համար վաստակեցիր մի անուն, որ կա առ այսօր.^21 Իսրայելի քո ժողովրդին դու
եգիպտացիների երկրից հանեցիր հրաշքներով ու սքանչելիքներով, հզոր ձեռքով ու հաղթ բազկով եւ մեծամեծ
տեսիլքներով։ 22 Նրանց տվեցիր այս երկիրը, ինչպես երդվել էիր իրենց հայրերին՝ տալ նրանց մի երկիր, որ կաթ ու մեղր
է բխեցնում։ 23 Նրանք մտան եւ ժառանգեցին այն, բայց ականջ չդրեցին քո ձայնին եւ չընթացան ըստ քո հրամանների, եւ
այն ամենը, ինչ նրանց պատվիրեցիր անել, չկատարեցին, այլ արեցին այնպես, որ այս բոլոր չարիքները եկան նրանց
գլխին։
(^24) Եվ ահա զորքն այս քաղաքի վրա է հասել, որպեսզի այն գրավի, ու քաղաքը մատնվել է քաղդեացիների ձեռքը,
որոնք պատերազմում են նրա հետ սրի, սովի ու մահվան միջոցով։ Ինչպես ասել էիր, այդպես էլ եղավ. դու ինքդ էլ
տեսնում ես։ 25 Իսկ դու, Տե՛ր, ասում ես ինձ. “Արծաթով քեզ համար ագարա՛կ գնիր”։ Ես մուրհակ գրեցի ու կնքեցի եւ
վկաներ դրեցի, բայց քաղաքը մատնվեց քաղդեացիների ձեռքը»։
(^26) Եվ Տերը խոսքն ինձ ուղղեց՝ ասելով.
(^27) «Ահա ես բոլոր մարմնավորների Տերը՝ Աստվածն եմ. մի՞թե որեւէ բան կարող է ինձնից թաքուն մնալ»։ 28 Դրա
համար էլ Տերն այսպես է ասում. «Այդ քաղաքն անպայման պիտի մատնվի քաղդեացիների ձեռքը եւ բաբելացիների
Նաբուքոդոնոսոր արքայի ձեռքը, որը պիտի գրավի դա։ 29 Պիտի գան քաղդեացիները, որպեսզի պատերազմեն այդ
քաղաքի դեմ եւ հրով այրեն դա. պիտի կրակի մատնեն այն տները, որոնց տանիքներին խունկ էին ծխում Բահաղին ու
զոհեր մատուցում օտար աստվածներին, որպեսզի ինձ դառնություն պատճառեին։
(^30) Իսրայելի որդիներն ու Հուդայի որդիներն իրենց մանկությունից սկսած իմ աչքերի առաջ միմիայն չարիք էին
գործում։ Բայց Իսրայելի որդիներն իրենց ձեռքի գործերով բարկացրին ինձ,- ասում է Տերը։- 31 Այն օրից, ինչ շինեցի այդ
քաղաքը, մինչեւ այսօր այն գոյություն ունեցավ ինձ բարկացնելու եւ զայրացնելու համար. իմ աչքի առաջ պետք է ջնջել
(^32) դա այն բոլոր չարիքների համար, որ ինձ դառնացնելու նպատակով կատարեցին Իսրայելի որդիներն ու Հուդայի
որդիները, իրենք, իրենց թագավորներն ու իրենց մեծամեծները, իրենց քահանաներն ու իրենց մարգարեները, Հուդայի
մարդիկ եւ Երուսաղեմի բնակիչները։ 33 Նրանք իրենց թիկունքները դարձրին ինձ եւ ոչ թե երեսները։ Վաղուց սովորեցրի
նրանց, սովորեցրի, բայց չուզեցին խրատ ընդունել։ 34 Իրենց պղծությունները դրեցին այն տան մեջ, որը կրում է իմ
անունը։ 35 Իրենց աղտեղությունների համար Ենովմացիների ձորում Բահաղին բագիններ կանգնեցրին, որպեսզի իրենց


տղաներին ու աղջիկներին զոհ մատուցեն Մողոքին, մի բան, որ ես չէի պատվիրել նրանց, եւ ոչ էլ մտքովս անցել էր նրանց
կատարել տալ այդ պղծությունը՝ Հուդային հանցանքի մեջ գցելու համար»։

Տիրոջ խոստումը՝ վերականգնելու երկիրը
(^36) Արդ, այսպես է ասում Տերը՝ Իսրայելի Աստվածը, այդ քաղաքի վերաբերյալ, որի մասին դու ասացիր, թե մատնվեց
բաբելացիների Նաբուքոդոնոսոր արքայի ձեռքը՝ սրի, սովի ու գերության։ 37 «Ահա ես նրանց կհավաքեմ այն բոլոր
երկրներից, ուր ցրեցի նրանց իմ բարկությամբ, զայրույթով ու մեծ ցասումով. նրանց կվերադարձնեմ այս վայրը,
ապահով կբնակեցնեմ նրանց,^38 նրանք ինձ համար ժողովուրդ կլինեն, իսկ ես նրանց համար կլինեմ Աստված։ 39 Ես
նրանց կտամ մեկ այլ սիրտ ու ճանապարհ՝ հանապազ երկնչելու ինձնից իրենց բարօրության համար, իսկ իրենցից հետո՝
իրենց որդիների բարօրության համար։ 40 Նրանց հետ հավիտենական ուխտ կկնքեմ, որից չեմ հրաժարվի՝ բարություն
անելով նրանց, եւ իմ երկյուղը կդնեմ նրանց սրտերի մեջ, որպեսզի նրանք չապստամբեն իմ դեմ։ 41 Բարություն անելու
համար այցի կգնամ նրանց, հավատով, իմ ամբողջ սրտով եւ իմ ամբողջ հոգով նրանց կտնկեմ այս երկրում»։
(^42) Արդարեւ, այսպես է ասում Տերը. «Ինչպես որ այդ ժողովրդի վրա բերեցի այս բոլոր մեծամեծ չարիքները, այնպես
էլ նրա համար կբերեմ բարիքներ, ինչպես ասել էի դրանց մասին։ 43 Նորից ագարակներ պիտի առնեն այդ երկրում, որի
մասին դու ինքդ ասացիր, թե թափուր է դարձել մարդ ու անասունից, որոնք մատնվել են քաղդեացիների ձեռքը։
(^44) Նրանք արծաթով ագարակներ պիտի գնեն, մուրհակներ պիտի գրեն եւ կնքեն եւ վկաներ կարգեն Բենիամինի երկրում
եւ Երուսաղեմի շրջակայքում, Հուդայի քաղաքներում եւ լեռան քաղաքներում, Սեփելայի քաղաքներում եւ Նագեբի
քաղաքներում, որովհետեւ նրանց պիտի վերադարձնեմ գերությունից»,- ասում է Տերը։
