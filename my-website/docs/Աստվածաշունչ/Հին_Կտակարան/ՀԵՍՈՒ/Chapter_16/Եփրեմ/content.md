
Եփրեմին եւ Մանասեին հատկացված երկիրը
(^1) Հովսեփի որդիների սահմանները եղան Հորդանան գետից, Երիքովի դիմացից՝ Երիքովի դիմացի ջրի արեւելյան
կողմից դեպի անապատ։ Երիքովից սահմանները բարձրանում են անապատի լեռնակողմը՝ Բեթել-Լուզ,^2 Բեթել-Լուզից
բարձրանում եւ անցնում են Արքիատարովթի սահմանների մոտով,^3 դուրս են գալիս ծովի կողմը, Հեփաղթիի
սահմանները, մինչեւ Ներքին Բեթորոնի սահմաններն ու մինչեւ Գազեր եւ վերջանում են ծովի կողմում։ 4 Սա
ժառանգություն ստացան Հովսեփի որդիները՝ Եփրեմը եւ Մանասեն։
(^5) Եփրեմի որդիների սահմանները եղան ըստ իրենց տոհմերի, այսինքն՝ նրանց ժառանգության սահմանները եղան
արեւելքից Աստարովթը, Ադարը, մինչեւ Վերին Բեթորոնը եւ Գազերը.^6 սահմաններն անցնում են հյուսիսից դեպի ծովի
կողմը՝ Մաքովթ, եւ պտտվում են արեւելյան կողմից Թենաթսելով, անցնում են արեւելքից Հանովի մոտով։ 7 Հանովից
իջնում են Աստարովթ եւ Նաարաթա, նրանց ավանները, անցնում են Երիքովի մոտով ու հասնում Հորդանան գետը։
(^8) Թափուայից սահմաններն անցնում են արեւմուտք՝ Կանայի հեղեղատը եւ վերջանում են ծովակողմում։ Այս է Եփրեմի
ցեղի ժառանգությունն ըստ իրենց տոհմերի։ 9 Եփրեմի որդիներին քաղաքներ տրվեցին նաեւ Մանասեի որդիների
ժառանգության մեջ, առանձնացված, բոլոր քաղաքներն իրենց ավաններով։
(^10) Եփրեմյանները չվերացրեցին Գազերում բնակվող քանանացիներին, եւ քանանացիները բնակվեցին
եփրեմյանների մեջ, մինչեւ որ եգիպտացիների փարավոն արքան ելավ գրավեց քաղաքը, այն հրով այրեց, ջարդեց
Գազերում բնակվող քանանացիներին ու փերեզացիներին, այն օժիտ տվեց իր դստերը, եւ նրանք դարձան հարկատու
ծառաներ։

