
Ուղերձ եւ ողջույն
(^1) Երեցիցս՝ ընտրյալ Տիրուհուն եւ նրա որդիներին, նրան, որին սիրում եմ ճշմարտությամբ. ոչ թե միայն ես, այլ նաեւ
ճշմարտությանը բոլոր հասու եղողները,^2 ճշմարտության շնորհիվ, որ հաստատված է մեր մեջ եւ հավիտենապես կմնա
մեզ հետ։
(^3) Հայր Աստծուց եւ Տեր Հիսուս Քրիստոսից՝ Հոր Որդուց, շնո՜րհ, ողորմությո՜ւն, խաղաղությո՜ւն ձեզ՝
ճշմարտությամբ եւ սիրով։
(^4) Չափազանց ուրախացա, որ գտա քո որդիներից ոմանց, ովքեր ընթանում են ճշմարտությամբ, ըստ այն
պատվիրանի, որն ստացանք Հորից։
(^5) Այժմ աղաչում եմ քեզ, ո՛վ Տիրուհի, որ սիրենք միմյանց. ոչ թե մի նոր պատվիրան եմ գրում քեզ, այլ այն, ինչ որ ի
սկզբանե ունեինք։
(^6) Եվ այս է սերը, որ ընթանանք ըստ նրա պատվիրանների։ Եվ այս է պատվիրանը, որն ի սկզբանե լսեցիք, որպեսզի
ըստ այնմ էլ ընթանաք։
(^7) Բազում մոլորեցնողներ են եկել աշխարհ, որոնք չեն խոստովանում Հիսուս Քրիստոսին՝ մարմնով եկած. դա
մոլորեցնողն է ու Նեռը։
(^8) Զգո՛ւյշ եղեք ձեր հանդեպ, որպեսզի չկորցնեք այն, ինչ վաստակեցիք, այլ ստանաք բովանդակ վարձը։ 9 Ամեն ոք,
ով առաջ է անցնում եւ չի մնում Քրիստոսի վարդապետության մեջ, չի ճանաչում Աստծուն։ Իսկ ով մնում է
վարդապետության մեջ, նա ընդունում է եւ՛ Որդուն, եւ՛ Հորը։ 10 Եթե մեկը գա ձեզ մոտ եւ այս վարդապետությունը
չունենա, նրան տուն մի՛ ընդունեք եւ մի՛ ողջունեք։ 11 Եթե մեկը նրան բարեւ ասի, մասնակից կլինի նրա չար գործերին։
(^12) Շատ բան ունեի ձեզ գրելու, բայց չուզեցի գրել թղթով եւ թանաքով, քանի որ հույս ունեմ անձամբ գալու ձեզ մոտ
եւ դեմ առ դեմ խոսելու, որպեսզի մեր ուրախությունը կատարյալ լինի։
(^13) Քեզ ողջունում են քո ընտրյալ քրոջ որդիները։ Շնորհը ձեզ հետ։


