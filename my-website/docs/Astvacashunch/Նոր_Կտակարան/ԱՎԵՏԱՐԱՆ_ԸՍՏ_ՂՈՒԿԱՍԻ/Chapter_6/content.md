
Շաբաթ օրով պոկված հասկեր
( Մտթ. 12.1-8, Մրկ. 2.23-28)
(^1) Առաջին ամսվա երկրորդ շաբաթ օրը, երբ Հիսուսն անցնում էր արտերի միջով, նրա աշակերտները հասկ էին
պոկում, շփում ափի մեջ եւ ուտում։ 2 Եվ փարիսեցիներից ոմանք ասացին նրանց. «Ինչո՞ւ եք անում այն, ինչ օրինավոր
չէ անել շաբաթ օրով»։ 3 Հիսուսը նրանց պատասխանեց եւ ասաց. «Դուք չե՞ք կարդացել, թե ի՛նչ արեց Դավիթը, երբ քաղց
զգաց ինքը եւ նրա հետ եղողները.^4 թե ինչպես նա մտավ Աստծու տունը, կերավ առաջավորության հացը եւ տվեց իր հետ
եղողներին. մինչդեռ ոչ ոքի չէր թույլատրած ուտել այն, բացի քահանայապետներից»։ 5 Եվ Հիսուսը նրանց ասաց.
«Ուրեմն Մարդու Որդին նաեւ շաբաթ օրվա տերն է»։
( _Մտթ_. 12.9-14, _Մրկ_. 3.1-6)
(^6) Եվ մի ուրիշ շաբաթ օր նա մտավ ժողովարան եւ ուսուցանում էր։ Այնտեղ կար մի մարդ, որի աջ ձեռքը գոսացած
էր։ 7 Դպիրներն ու փարիսեցիները հետեւում էին՝ տեսնելու, թե արդյոք շաբաթ օրով կբժշկի՞, որպեսզի նրան
ամբաստանելու բան գտնեն։ 8 Բայց նա գիտեր նրանց մտածումները, ուստի եւ գոսացած ձեռքով մարդուն ասաց. «Վե՛ր
կաց, մեջտե՛ղ արի»։ Նա վեր կացավ ու մեջտեղ եկավ։ 9 Հիսուսը նրանց ասաց. «Ես ձեզ մի բան հարցնեմ. շաբաթ օրով
ի՞նչն է օրինավոր՝ բարի՞ գործ անել, թե՞ չար, մի հոգի՞ փրկել, թե՞ կորստյան մատնել»։ 10 Եվ շուրջը հավաքված բոլորի
վրա զայրագին նայելով՝ ասաց մարդուն. «Ձեռքդ երկարի՛ր»։ Նա երկարեց, եւ նրա ձեռքն առողջացավ մյուսի նման։
(^11) Նրանք կատաղությամբ լցվեցին եւ միմյանց հետ խոսում էին, թե ի՛նչ անեն Հիսուսին։
( _Մտթ_. 10.1-4, _Մրկ_. 3.13-19)
(^12) Այդ օրերին Հիսուսը լեռ բարձրացավ աղոթելու եւ ամբողջ գիշերն անցկացրեց Աստծուն աղոթելով։ 13 Եվ երբ լույսը
բացվեց, կանչեց իր աշակերտներին եւ ընտրեց նրանցից տասներկուսին, որոնց եւ առաքյալներ անվանեց.^14 Սիմոնին,
որին Պետրոս կոչեց, եւ Անդրեասին՝ նրա եղբորը, Հակոբոսին, Հովհաննեսին,^15 Փիլիպպոսին, Բարթողոմեոսին,
Մատթեոսին, Թովմասին, Ալփեոսի որդի Հակոբոսին, Սիմոնին՝ Նախանձահույզ կոչվածին,^16 Հակոբի որդի Հուդային եւ
Իսկարիովտացի Հուդային, որը եւ մատնիչ եղավ։


Բազմություններ Հիսուսի հետեւից
( Մտթ. 4.23-25)
(^17) Եվ նրանց հետ իջավ մի տափարակ տեղ, որտեղ նրա աշակերտների մի մեծ խումբ եւ ամբողջ Հուդայից ու
Երուսաղեմից եւ Տյուրոսից ու Սիդովնից շատ մեծ բազմություն 18 եկել էր լսելու նրան եւ բժշկվելու իրենց
հիվանդություններից։ Պիղծ ոգիներից տառապողները բժշկվում էին։ 19 Եվ ամբողջ ժողովուրդն ուզում էր դիպչել նրան,
որովհետեւ նրանից մեծ զորություն էր դուրս գալիս եւ բժշկում բոլորին։
( _Մտթ_. 5.1-12)
(^20) Հիսուսը հայացքը հառեց իր աշակերտների վրա ու ասաց.

- Երանի՜ հոգով աղքատներիդ, որովհետեւ ձերն է Աստծու արքայությունը։

(^21) - Երանի՜ ձեզ, որ քաղցած եք այժմ, որովհետեւ պիտի հագենաք։

- Երանի՜ ձեզ, որ լալիս եք այժմ, որովհետեւ պիտի ծիծաղեք։

(^22) - Երանի՜ է ձեզ, երբ մարդիկ ձեզ ատեն եւ երբ ձեզ մերժեն եւ նախատեն ու Մարդու Որդու պատճառով ձեր մասին
չար անուն հանեն։ 23 Ուրախացե՛ք այդ օրը եւ ցնծացե՛ք, որովհետեւ ձեր վարձը մեծ է երկնքում. նրանց հայրերը նույն
ձեւով էին վարվում մարգարեների հանդեպ։
(^24) - Բայց վա՜յ ձեզ՝ հարուստներիդ, որովհետեւ դուք ձեր մխիթարությունն ստացել եք։
(^25) - Վա՜յ ձեզ, որ այժմ կուշտ եք, որովհետեւ քաղցած պիտի մնաք։

- Վա՜յ ձեզ, որ այժմ ծիծաղում եք, որովհետեւ պիտի սգաք ու լացեք։

(^26) - Վա՜յ ձեզ, երբ բոլոր մարդիկ լավ խոսեն ձեր մասին, որովհետեւ նրանց հայրերը սուտ մարգարեներին այդպես էին
անում։
( _Մտթ_. 5.38-48, 7.12)
(^27) «Բայց ասում եմ ձեզ, դուք, որ լսում եք ինձ. սիրե՛ք ձեր թշնամիներին, ձեզ ատողներին բարությո՛ւն արեք. (^28) օրհնե՛ք
ձեզ անիծողներին, ձեզ նեղողների համար աղոթե՛ք։ 29 Ով խփում է քո ծնոտին, նրան մյո՛ւսն էլ մոտեցրու. եւ ով քեզնից
բռնի վերցնում է քո բաճկոնը, նրան մի՛ արգելիր շապիկդ էլ վերցնելու։ 30 Ամեն մարդու, որ քեզնից ուզում է, տո՛ւր, եւ
մեկը քեզնից վերցնի, հետ մի՛ պահանջիր։ 31 Եվ ինչպես կամենում եք, որ անեն ձեզ մարդիկ, այնպե՛ս արեք եւ դուք նրանց։
(^32) Եվ եթե դուք ձեզ սիրողներին սիրեք, ո՞րն է ձեր արած շնորհը, որովհետեւ մեղավորներն էլ են սիրում իրենց
սիրողներին։ 33 Եվ եթե ձեր բարերարներին բարություն անեք, ո՞րն է ձեր արած շնորհը, որովհետեւ մեղավորներն էլ
նույնն են անում։ 34 Եվ եթե փոխ եք տալիս նրանց, որոնցից հետ առնելու ակնկալություն ունեք, ո՞րն է ձեր արած շնորհը,
որովհետեւ մեղավորներն էլ են փոխ տալիս մեղավորներին, որպեսզի նույն չափով հետ առնեն։ 35 Բայց դուք սիրե՛ք ձեր
թշնամիներին եւ բարությո՛ւն արեք ձեզ ատողներին ու փո՛խ տվեք նրան, ումից հետ առնելու ակնկալություն չունեք։ Եվ
ձեր վարձը շատ կլինի, եւ դուք Բարձրյալի որդիները կլինեք, որովհետեւ նա բարեհաճ է չարերի եւ ապերախտների
հանդեպ։ 36 Գթասի՛րտ եղեք, ինչպես որ ձեր Հայրն է գթասիրտ»։
( _Մտթ_. 7.1-5)
(^37) «Մի՛ դատեք, որ չդատվեք, մի՛ պատժեք, եւ չպիտի պատժվեք, ներե՛ք, եւ ներում պիտի գտնեք, (^38) տվե՛ք, եւ պիտի
տրվի ձեզ. ձեր գոգը պիտի լցնեն առա՛տ չափով՝ թաթաղուն, շարժուն, զեղուն. այն չափով, որով չափում եք, նույն չափով
պիտի չափվի ձեզ համար»։
(^39) Նրանց մի առակ էլ ասաց. «Մի՞թե կարող է կույրը կույրին առաջնորդել. չէ՞ որ երկուսն էլ փոսը կընկնեն։
(^40) Աշակերտն իր վարդապետից մեծ չէ. իսկ ով հասնի կատարելության, իր վարդապետի պես կլինի։
(^41) Ինչո՞ւ քո եղբոր աչքի միջի շյուղը տեսնում ես, իսկ քո աչքի միջի գերանը չես նշմարում։ 42 Եվ կամ ինչպե՞ս կարող
ես եղբորդ ասել. “Եղբա՛յր, թող քո աչքից այդ շյուղը հանեմ”, երբ դու քո աչքի միջի գերանը չես տեսնում։ Կեղծավո՛ր,
նախ հանի՛ր քո աչքից գերանը եւ ապա լավ կտեսնես՝ եղբորդ աչքից շյուղը հանելու համար»։
( _Մտթ_. 7.16-20, 12.33-35)
(^43) «Որովհետեւ չկա բարի ծառ, որ չար պտուղ տա. եւ դարձյալ՝ չկա չար ծառ, որ բարի պտուղ տա, (^44) որովհետեւ
յուրաքանչյուր ծառ իր պտղից է ճանաչվում։
Փշերից թուզ չեն քաղում եւ ոչ էլ մորենուց՝ խաղող։ 45 Բարի մարդն իր սրտի բարի գանձերից բարին է բխեցնում, իսկ
չար մարդը չարն է բխեցնում. որովհետեւ սրտի ավելցուկից է խոսում նրա բերանը»։


Երկու տները
( Մտթ. 7.24-27)
(^46) «Ինչո՞ւ ինձ «Տե՛ր, Տե՛ր» եք կոչում, իսկ ասածս չեք անում։ 47 Ամեն մարդ, որ ինձ մոտ է գալիս եւ լսում իմ խոսքերն
ու կատարում դրանք, ձեզ ցույց տամ, թե ո՛ւմ է նման։ 48 Նման է տուն շինող այն մարդուն, որ հողը փորեց ու խորացրեց
եւ հիմքը դրեց ժայռի վրա. հեղեղի բարձրանալու ժամանակ, գետը զարկեց տանը եւ չկարողացավ շարժել այն, որովհետեւ
հիմքը լավ էր գցված։ 49 Իսկ ով իմ խոսքերը լսում է եւ չի կատարում, նման է այն մարդուն, որ հողի վրա առանց հիմքի
տուն է շինում. գետը զարկեց, այն իսկույն փուլ եկավ, եւ այդ տան կործանումը մեծ եղավ»։
