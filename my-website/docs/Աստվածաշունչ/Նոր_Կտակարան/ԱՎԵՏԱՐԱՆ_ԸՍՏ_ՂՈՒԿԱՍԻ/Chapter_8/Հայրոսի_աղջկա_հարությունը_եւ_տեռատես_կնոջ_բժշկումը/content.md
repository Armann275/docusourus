
Բարեպաշտ կանայք
(^1) Դրանից հետո Հիսուսը շրջում էր քաղաքներում եւ գյուղերում, քարոզում էր եւ ավետարանում Աստծու
արքայությունը։ Եվ նրա հետ էին տասներկուսը 2 եւ մի քանի կանայք, որոնք բժշկվել էին չար ոգիներից ու
հիվանդություններից. Մարիամը, որ կոչվում էր Մագդաղենացի, եւ որից յոթ դեւ էր դուրս եկել,^3 Հովհաննան՝ Հերովդեսի
վերակացուի՝ Քուզայի կինը, եւ Շուշանն ու շատ ուրիշներ, որոնք ծառայում էին նրանց, իրենց ունեցվածքից մաս
հանեցին նրանց։
( _Մտթ_. 13.1-9, _Մրկ_. 4.1-9)
(^4) Երբ բազմաթիվ քաղաքներից շատ ժողովուրդ հավաքվեց, առակով ասաց նրանց. (^5) «Մի սերմնացան ելավ
սերմանելու։ Երբ նա սերմանում էր, մի մաս սերմ ընկավ ճանապարհի եզրին, ոտնակոխ եղավ, եւ երկնքի թռչուններն
այն կերան։ 6 Ուրիշ մի մաս ընկավ ապառաժի վրա. երբ ծլեց, չորացավ խոնավություն չլինելու պատճառով։ 7 Ուրիշ մի
մաս ընկավ փշերի մեջ, եւ փշերը, նրա հետ բուսնելով, խեղդեցին այն։ 8 Եվ ուրիշ մի մաս ընկավ լավ ու պարարտ հողի
վրա եւ բուսնելով հարյուրապատիկ պտուղ տվեց»։ Երբ այս խոսեց, ասաց. «Ով լսելու ականջ ունի, թող լսի»։
( _Մտթ_. 13.18-23, _Մրկ_. 4.10-20)
(^9) Աշակերտները նրան հարցնում էին, թե այդ առակն ի՛նչ է նշանակում։ 10 Եվ նա ասաց. «Ձեզ տրված է գիտենալ
Աստծու արքայության խորհուրդները, իսկ ուրիշներին այն տրվում է առակներով, որպեսզի
_նայեն, բայց չտեսնեն,
լսեն, բայց չհասկանան (Ես. 6.9)։_
(^11) Իսկ առակն այս է նշանակում. սերմն Աստծու խոսքն է։ 12 Որոնք ճանապարհի եզրին են, նրանք են, որ լսում են, եւ
ապա սատանան գալիս հանում է խոսքը նրանց սրտից, որպեսզի չհավատան եւ չփրկվեն։ 13 Որոնք ապառաժի վրա են,
նրանք են, որ երբ լսում, խնդությամբ են ընդունում խոսքը, բայց արմատ չեն բռնում. սրանք միառժամանակ հավատում
են, իսկ փորձության ժամանակ՝ հեռանում։ 14 Իսկ որ փշերի մեջ ընկավ, նրանք են, որ երբ լսում են խոսքը, աշխարհի
հոգսերով, հարստությամբ եւ զվարճությամբ զբաղված լինելով՝ խեղդվում են նրանցից եւ անպտուղ դառնում։ 15 Իսկ
պարարտ հողի վրա ընկածները նրանք են, որ բարի եւ զվարթագին սրտով լսելով խոսքը՝ ընդունում են այն եւ
հարատեւելով պտուղ են տալիս»։
( _Մրկ_. 4.21-25)
(^16) «Ոչ ոք ճրագ չի վառի եւ անոթով չի ծածկի կամ մահճի տակ չի դնի, այլ կդնի աշտանակի վրա, որպեսզի, ովքեր
մտնեն, լույսը տեսնեն։ 17 Ծածուկ ոչինչ չկա, որ չհայտնվի, ոչ էլ գաղտնի բան, որ չիմացվի եւ ի հայտ չգա։ 18 Այսուհետեւ
զգո՛ւյշ եղեք, թե ինչպե՛ս եք լսում. որովհետեւ ով ունի, նրան կտրվի, իսկ ով չունի, եւ այն, ինչ որ նա կարծում է, թե ունի,
կվերցվի նրանից»։
( _Մտթ_. 12.46-50, _Մրկ_. 3.31-35)
(^19) Նրա մոտ եկան իր մայրն ու եղբայրները եւ չէին կարողանում նրան մոտենալ բազմության պատճառով։ 20 Իմաց
տվեցին նրան եւ ասացին. «Քո մայրը եւ քո եղբայրները դրսում կանգնել, ուզում են տեսնել քեզ»։ 21 Եվ նրանց
պատասխանեց. «Իմ մայրը եւ եղբայրները սրանք են, որ Աստծու խոսքը լսում են եւ կատարում»։


Հիսուսը խաղաղեցնում է փոթորիկը
( Մտթ. 8.23-27, Մրկ. 4.35-41)
(^22) Մի օր Հիսուսը նավակ նստեց իր աշակերտների հետ եւ նրանց ասաց. «Եկե՛ք ծովակի մյուս կողմն անցնենք»։ Եվ
գնացին։ 23 Մինչ նավարկում էին, նա քուն մտավ։ Եվ ծովակի վրա հողմամրրիկ իջավ. ծովն ուռչում էր, նավակը ջրով
լցնում, իսկ աշակերտներն էլ տագնապի էին մատնվել։ 24 Մոտեցան, արթնացրին նրան ու ասացին. «Վարդապե՛տ,
Վարդապե՛տ, ահա կորչում ենք»։ Եվ նա վեր կենալով սաստեց հողմամրրիկին ու խռովված ջրերին, եւ նրանք
հանդարտվեցին, ու անդորր տիրեց։ 25 Ապա Հիսուսն ասաց աշակերտներին. «Ո՞ւր է ձեր հավատը»։ Եվ նրանք
սարսափած զարմացան եւ ասում էին միմյանց. «Տեսնես ո՞վ է սա, որ հողմերին ու ջրերին անգամ հրաման է տալիս, եւ
դրանք հնազանդվում են սրան»։
( _Մտթ_. 8.28-34, _Մրկ_. 5.1-20)
(^26) Ապա նավարկեցին եւ իջան գերգեսացիների երկիրը, որը Գալիլեայի հանդիպակաց կողմում է։ 27 Եվ երբ Հիսուսը
ցամաք ելավ, նրան պատահեց քաղաքից մի մարդ, որի մեջ դեւեր կային. նա երկար ժամանակ հագուստ չէր հագել եւ ոչ
էլ տան մեջ էր բնակվել, այլ գերեզմանների։ 28 Տեսնելով Հիսուսին՝ աղաղակեց, ընկավ նրա առաջ ու բարձր ձայնով ասաց.
«Ի՞նչ ես ուզում ինձնից, Հիսո՛ւս, բարձրյա՛լ Աստծու Որդի, աղաչում եմ քեզ, ինձ մի՛ տանջիր».^29 որովհետեւ Հիսուսը
պիղծ ոգուն այդ մարդուց դուրս գալու հրաման էր տվել։ Արդարեւ շատ վաղուց տիրել էր նրան։ Նրան կապում էին
շղթաներով, պահում երկաթների մեջ, բայց կոտրում էր կապանքները եւ դեւից քշվում անբնակ վայրեր։ 30 Հիսուսը
հարցրեց նրան եւ ասաց. «Անունդ ի՞նչ է»։ Եվ նա ասաց. «Լեգեոն». որովհետեւ նրա մեջ շատ դեւեր էին մտել։ 31 Աղաչում
էին Հիսուսին, որ իրենց անդունդներ գնալու հրաման չտա։ 32 Այնտեղ մեծ թվով խոզերի մի երամակ կար, որ արածում
էր լեռան վրա։ Աղաչեցին նրան, որ հրաման տա իրենց՝ գնալ մտնել նրանց մեջ։ Թույլատրեց նրանց,^33 եւ դեւերը դուրս
եկան այդ մարդուց ու մտան խոզերի մեջ. եւ երամակը գահավանդից ընկավ լիճն ու խեղդվեց։ 34 Երբ խոզարածները
տեսան պատահածները, փախան եւ պատմեցին քաղաքում ու ագարակներում։ 35 Եվ երբ մարդիկ դուրս եկան
կատարվածները տեսնելու եւ եկան Հիսուսի մոտ ու գտան այն մարդուն, որից դեւերը ելել էին, բայց որը հագնված եւ
զգաստացած՝ նստած էր Հիսուսի ոտքերի մոտ, վախեցան։ 36 Նրանք, որ ականատես էին եղել, պատմեցին նրանց, թե
ինչպես փրկվեց դիվահարը։ 37 Եվ գերգեսացիների երկրի տարածքում գտնվող ողջ բնակչությունն աղաչում էր Հիսուսին՝
հեռու գնալ իրենց սահմաններից, որովհետեւ մեծ վախով տագնապում էին։ Եվ նա նավակ նստեց ու վերադարձավ։ 38 Իսկ
այն մարդը, որից դեւերը դուրս էին եկել, աղաչում էր Հիսուսին, որ նրա հետ շրջի։ Բայց Հիսուսն արձակեց նրան եւ ասաց.
(^39) «Վերադարձի՛ր քո տունը եւ պատմի՛ր, ինչ որ Աստված արեց քեզ համար»։ Նա գնաց քաղաք եւ ամբողջ քաղաքով մեկ
տարածում էր այն, ինչ Հիսուսն արեց իրեն։
( _Մտթ_. 9.18-26, _Մրկ_. 5.21-43)
(^40) Երբ Հիսուսը վերադարձավ ծովի մյուս կողմը, ժողովուրդը նրան լավ ընդունեց, որովհետեւ ամենքը նրան էին
սպասում։ 41 Եվ ահա եկավ Հայրոս անունով մի մարդ, որը ժողովրդապետ էր եւ որը, Հիսուսի ոտքերն ընկնելով, աղաչում
էր նրան, որ իր տունը մտնի,^42 որովհետեւ նա մոտ տասներկու տարեկան միամորիկ մի դուստր ուներ, որ մահամերձ էր։
Եվ երբ Հիսուսը գնում էր, ժողովուրդը նրան նեղում էր։ 43 Եվ ահա մի կին, որ տասներկու տարուց ի վեր
արյունահոսություն ուներ, իր ամբողջ ունեցվածքը դրա վրա էր ծախսել, բայց հնար չէր եղել որեւէ բժշկություն գտնելու,
(^44) հետեւից մոտեցավ ու դիպավ Հիսուսի զգեստի քղանցքին, եւ նույն ժամին նրա արյունահոսությունը դադարեց։ 45 Եվ
Հիսուսն ասաց. «Ո՞վ էր, որ դիպավ ինձ»։ Եվ քանի որ բոլորն ուրանում էին, Պետրոսը եւ նրա հետ եղողներն ասացին.
«Վարդապե՛տ, ժողովո՛ւրդն է սեղմում ու նեղում քեզ»։ 46 Հիսուսն ասաց. «Մեկն ինձ դիպավ, որովհետեւ զգացի, որ
ինձնից զորություն դուրս եկավ»։ 47 Երբ կինը տեսավ, որ այդ ծածուկ չմնաց նրանից, դողալով եկավ, ընկավ նրա առաջ
ու ամբողջ ժողովրդի առջեւ պատմեց, թե ի՛նչ բանի համար դիպավ նրան եւ թե ինչպե՛ս իսկույն բժշկվեց։ 48 Եվ Հիսուսն
ասաց. «Քաջալերվի՛ր, դո՛ւստր, քո հավատը փրկեց քեզ, գնա՛ խաղաղությամբ»։
(^49) Մինչ նա խոսում էր, ժողովրդապետի տնից մեկը եկավ եւ Հայրոսին ասաց. «Աղջիկդ մեռավ, իզուր հոգնություն մի՛
պատճառիր վարդապետին»։ 50 Իսկ երբ Հիսուսը լսեց, նրան պատասխանեց եւ ասաց. «Մի՛ վախեցիր, միայն հավատա՛,
եւ նա կապրի»։ 51 Տուն մտավ, ոչ ոքի չթողեց իր հետ ներս մտնել, բացի Պետրոսից, Հակոբոսից, Հովհաննեսից եւ երեխայի
հորից ու մորից։ 52 Ամենքը լալիս եւ ողբում էին երեխայի վրա։ Եվ նա ասաց. «Լաց մի՛ եղեք, որովհետեւ մեռած չէ, այլ
ննջում է»։ 53 Նրանք էլ ծաղրում էին նրան, որովհետեւ գիտեին, որ մեռած է։ 54 Եվ նա, ամենքին դուրս հանելով, բռնեց
նրա ձեռքից, գոչեց եւ ասաց. «Վե՛ր կաց, կանգնի՛ր, ո՛վ մանուկ»։ 55 Նրա հոգին վերադարձավ, եւ մանուկն իսկույն ոտքի
կանգնեց։ Հիսուսը հրամայեց, որ նրան ուտելու բան տան։ 56 Մանկան ծնողները մնացին ապշած։ Նա պատվիրեց ոչ ոքի
չասել, ինչ որ եղել էր։
