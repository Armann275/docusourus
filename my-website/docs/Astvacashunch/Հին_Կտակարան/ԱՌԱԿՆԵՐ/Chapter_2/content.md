
Ճառ Բ
(^1) Որդյա՛կ, եթե ընդունես իմ պատգամներն ու պատվիրանները եւ պահես քո մեջ, (^2) քո ականջը կլսի իմաստությունը,
սիրտդ էլ իմաստության կխոնարհեցնես, եւ դու այն իբրեւ խրատ կավանդես որդուդ։ 3 Իսկ եթե իմաստությունը
վերակոչես եւ հանճարին դառնաս ձայնակից,^4 եւ եթե փնտրես այն իբրեւ ընտիր արծաթ եւ իբրեւ գանձ փնտրես այն,
(^5) այդժամ կհասկանաս երկյուղը Տիրոջից եւ կգտնես Աստծու գիտությունը. (^6) քանզի Տերն է տալիս իմաստությունը, եւ
նրա երեսից են ճառագում գիտությունն ու հանճարը,^7 նա է ուղղամիտների փրկությունը, վերակացու է լինում նրանց
ընթացքին,^8 նա է պահպանում արդարների ճանապարհը եւ ամրացնում իր երկյուղածների ճանապարհները։ 9 Այն
ժամանակ կհասկանաս արդարությունն ու իրավունքը եւ բոլոր շավիղները կուղղես դեպի բարություն,^10 եւ երբ
իմաստությունը գա մտքիդ մեջ, եւ գիտությունը քո անձին բարի համարես,^11 բարի խոհերը կզգուշացնեն քեզ եւ մաքուր
մտքերը քեզ կպահպանեն,^12 որպեսզի փրկվես չար ճանապարհից եւ անհավատարիմ մարդուց։ 13 Վա՜յ նրանց, որ թողած
ճանապարհը ուղիղ՝ խավարի ճանապարհով կգնան,^14 որ կուրախանան չար գործերով եւ կխնդան՝ չարի կողմը
խոտորվելով։ 15 Շեղ են լինելու նրանց ճանապարհները, իսկ շավիղները՝ զիգզագ,^16 փորձելու են քեզ հեռացնել ուղիղ
ճանապարհից եւ օտարացնել արդար կարծիքից։
(^17) Որդյա՛կ իմ, թող քեզ չբռնի չար մտածումը, որ մանկության ժամանակ թողել է ուսումը եւ Աստծու ուխտը մոռացել։
(^18) Նա իր տունը դրեց մահվան մոտ, իր շավիղները՝ դժոխքի մոտ, երկրածինների հետ։ 19 Նրա հետ գնացողներից ոչ ոք
հետ չի դառնալու, չի էլ զղջալու, եւ չի հասնելու ուղիղ ճանապարհի ու չի ապրելու կյանքի տարիներն իր։ 20 Իսկ եթե
գնացած լինեին բարի ճամփաներով, հեշտությամբ կգտնեին արդարության շավիղները։ 21 Հեզաբարո մարդիկ
կբնակվեն երկրում, անմեղները կմնան այնտեղ։ Այո՛, ուղիղնե՛րը կբնակվեն երկրում, եւ անարատները կմնան այնտեղ։
(^22) Ամբարիշտների ճանապարհները կջնջվեն երկրից, եւ անօրենները կմերժվեն նրանից։
