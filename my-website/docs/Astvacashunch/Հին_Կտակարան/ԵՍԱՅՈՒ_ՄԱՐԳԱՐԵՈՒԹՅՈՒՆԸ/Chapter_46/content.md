
Տերը պահպանում է Իսրայելին
(^1) _«Ընկավ Բելը, խորտակվեց Դագովնը.
նրանց կուռքերը դրվեցին կենդանիների եւ անասունների վրա։
Իբրեւ բեռ դրանք կապեցիք ու բարձեցիք տանջված_^2 _ու քաղցած կենդանիների վրա.
անզոր լինելով փրկվելու պատերազմից, լքված ու խեղճ՝
գրաստների հետ միասին գերության քշվեցին։_
(^3) _Լսե՛ք ինձ, ո՛վ դու Հակոբի տուն
եւ դուք, Իսրայելի բոլոր կենդանի մնացածնե՛ր,
դուք, որ որովայնից իսկ ընտրյալ եք
եւ մանկությունից_
(^4) _մինչեւ ծերություն՝ խրատված,
քանզի ես եմ։
Դուք մինչեւ խոր ծերություն էլ որ հասնեք, սակայն ես եմ._


_ես համբերությամբ պիտի տանեմ ձեզ,
ես ստեղծեցի եւ ես էլ պիտի հանդուրժեմ,
ես պիտի ընդունեմ ու փրկեմ ձեզ։_

(^5) _Ո՞ւմ կնմանեցնեիք ինձ,
հապա մտածե՛ք, ո՛վ դուք, մոլորյալնե՛ր,_
(^6) _որ քսակից ոսկեղեն եք հանում,
արծաթ եք կշռում կշեռքով
եւ ոսկերիչներ վարձում,
որպեսզի ձեռակերտ կուռքեր պատրաստեն,
եւ խոնարհվելով երկրպագում եք դրանց։_
(^7) _Վերցնում, ուսերիդ վրա դրած՝ բերում եք,
եւ երբ գետնին եք դնում,
այդպես մնում են տեղում ու չեն շարժվում.
եթե որեւէ մեկը կանչի դրանց,
չեն լսի եւ չարիքից չեն փրկի նրան։_
(^8) _Հիշե՛ք այս եւ հոգո՛ց հանեք,
զղջացե՛ք դուք, մոլորյալնե՛ր,
սրտանց դարձի՛ եկեք,_
(^9) _մտաբերե՛ք առաջին գործերը՝ վաղուց կատարվածները,
քանզի ես եմ Աստվածը,
եւ ինձնից բացի մեկ ուրիշը չկա,_
(^10) _որ նախապես պատմի վերջում կատարվելիք բաների մասին,
երբ դեռ չեն եղել,
բայց անպայման կատարվելու են։
Ես ասացի, որ իմ բոլոր խորհուրդներն իրականանալու են,
եւ ամեն բան, ինչ որ ցանկանամ, կատարելու եմ։_
(^11) _Ես արեւելքից կանչեցի թռչուններին,
իսկ հեռավոր երկրից՝ նրան, ում մասին մտածեցի.
խոսեցի ու բերեցի,
հաստատեցի եւ կատարեցի,
բերեցի նրան եւ դրեցի հաջող ճանապարհի վրա։_
(^12) _Լսե՛ք ինձ դուք, սրտով մոլորվածնե՛ր
եւ արդարությունից հեռացածներ._
(^13) _մոտեցրի իմ արդարությունը,
եւ այն այլեւս չի հեռանա,
իմ ճշմարտությունն ու փրկությունը չեմ ուշացնի.
ես Սիոնում փրկություն տվեցի Իսրայելին՝
որպես փառավորություն»։_
